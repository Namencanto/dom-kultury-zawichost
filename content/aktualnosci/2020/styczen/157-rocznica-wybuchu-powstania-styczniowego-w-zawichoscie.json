{
  "title": "157. Rocznica Wybuchu Powstania Styczniowego w Zawichoście",
  "publishDate": "2020-01-01T00:00:00.000Z",
  "thumbnail": "/images/2020/styczen/2020_styczen_157_rocznica_wybuchu_powstania_styczniowego_w_zawicho_cie_2020_01_157_rocznica_wybuchu_powstania_styczniowego_w_zawicho_cie_pow.jpg",
  "content": [
    {
      "type": "heading",
      "level": 1,
      "text": "157. Rocznica Wybuchu Powstania Styczniowego w Zawichoście"
    },
    {
      "type": "paragraph",
      "text": "Uroczystości patriotyczne upamiętniające to wydarzenie\nodbyły się 19 stycznia 2020r. Organizatorami byli Poseł na Sejm RP Marek\nKwitek, Burmistrz Zawichostu Katarzyna Kondziołka, Przewodnicząca Rady\nMiejskiej Zawichost Edyta Rębiś."
    },
    {
      "type": "paragraph",
      "text": "Na cmentarzu św. Leonarda w Zawichoście organizatorzy złożyli wieńce na grobie braci Ludwika i Kazimierza Nurowskich, a młodzieżowa drużyna pożarnicza OSP w Zawichoście zapaliła znicze. O godzinie 16:00 w kościele parafialnym pw. Najświętszej Marii Panny została odprawiona Msza Święta. Po nabożeństwie przybyli goście oraz mieszkańcy Zawichostu przeszli pod pamiątkowe tablice poświęcone 150. Rocznicy Wybuchu Powstania Styczniowego w Zawichoście oraz pamięci braci Ludwika i Kazimierza Nurowskich znajdujące się na placu kościoła parafialnego."
    },
    {
      "type": "paragraph",
      "text": "Uroczystości rozpoczęły się  odegraniem Hymnu Polski. Jako pierwsza głos zabrała Burmistrz Zawichostu Katarzyna Kondziołka. W swoim  przemówieniu wspomniała 23 Zawichoszczan biorących czynny udział w powstaniu. Następnie przemawiali: Edyta Rębiś – Przewodnicząca Rady Miejskiej Zawichost, Marek Kwitek – Poseł na Sejm RP, Marek Jońca – Członek Zarządu Województwa Świętokrzyskiego oraz Waldemar Maruszczak –Radny Rady Powiatu Sandomierskiego, wiceprezes Zarządu Powiatowego Ochotniczych Straży Pożarnych."
    },
    {
      "type": "paragraph",
      "text": "Ksiądz proboszcz Piotr Szpyt odmówił modlitwę za wszystkich\npoległych za Ojczyznę."
    },
    {
      "type": "paragraph",
      "text": "Po odczytaniu Apelu Poległych i Salwie Honorowej delegacje\nzłożyły wieńce pod pamiątkowymi tablicami."
    },
    {
      "type": "paragraph",
      "text": "Honorową asystę wystawił 3. Sandomierski Batalion\nRadiotechniczny."
    },
    {
      "type": "paragraph",
      "text": "W sali widowiskowej MGOK Poseł na Sejm RP Marek Kwitek\nwygłosił prelekcję „Zawichost w Powstaniu Styczniowym”. Na zakończenie\nuczestnicy sekcji wokalnej i tanecznej MGOK wykonali program artystyczny „W\ncieniu powstania…”"
    },
    {
      "type": "image",
      "src": "/images/2020/styczen/2020_styczen_157_rocznica_wybuchu_powstania_styczniowego_w_zawicho_cie_2020_01_157_rocznica_wybuchu_powstania_styczniowego_w_zawicho_cie_pow.jpg",
      "alt": ""
    },
    {
      "type": "paragraph",
      "text": "Tekst: Edyta Kędziora"
    },
    {
      "type": "paragraph",
      "text": "Foto: Agata Osika-Kucharska"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}