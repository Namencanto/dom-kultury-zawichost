{
  "title": "ŚWIĘTO PLONÓW 2020",
  "publishDate": "2020-08-01T00:00:00.000Z",
  "thumbnail": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0001.jpg",
  "content": [
    {
      "type": "heading",
      "level": 1,
      "text": "ŚWIĘTO PLONÓW 2020"
    },
    {
      "type": "paragraph",
      "text": "Święto plonów, zwane w różnych stronach Polski dożynkami, wieńcem, wieńcowem, wyżynkami lub okrężnem jest uroczystą kulminacją całego cyklu prac na roli i zakończeniem żniw. Jest podziękowaniem Bogu za plony z nadzieją, że powtórzą się w kolejnym roku. Tradycja ta sięga XVI w. Najważniejszym atrybutem tego święta od zawsze był wieniec dożynkowy nazywany również plonem, ponieważ uosabia wszystkie zebrane plony i urodzaj."
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0001.jpg",
      "alt": ""
    },
    {
      "type": "paragraph",
      "text": "Tegoroczne Święto Plonów w naszej gminie odbyło się w niedzielę 16 sierpnia i miało symboliczny, dziękczynny charakter. Uroczystości rozpoczął korowód, poprowadzony przez druhów OSP z Gminy Zawichost z Małego Rynku do kościoła pw. Św Jana Chrzciciela w Zawichoście, przy akompaniamencie muzyki ludowej. Mszę Świętą  odprawił ksiądz proboszcz parafii WNMP– Piotr Szpyt oraz proboszcz parafii pw. Świętej Trójcy – ks. Antoni Cząstka . Podczas nabożeństwa zostały poświęcone wieńce dożynkowe ustawione na placu przed kościołem. W tym roku tego trudnego zadania podjęło się dziewięć grup – przedstawiciele: Chrapanowa, Czyżowa Plebańskiego, Czyżowa Szlacheckiego, Dąbia, Dziurowa, Linowa, Wygody oraz Młodzieżowe Drużyny Pożarnicze OSP z Linowa i Zawichostu. Po zakończeniu modlitwy głos zabrała Katarzyna Kondziołka – Burmistrz Zawichostu oraz Edyta Rębiś – przewodnicząca Rady Miasta Zawichost. Panie dziękowały rolnikom za trud i pracę na roli, a także za pielęgnowanie staropolskiej tradycji i przygotowanie wieńców dożynkowych."
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0271.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0316.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0357.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0376.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0400.jpg",
      "alt": ""
    },
    {
      "type": "paragraph",
      "text": "Następnie wszyscy przybyli goście, samorządowcy, rolnicy, członkowie zespołów wieńcowych przeszli na plac przed kościołem, gdzie odbyła się dalsza część uroczystości."
    },
    {
      "type": "paragraph",
      "text": "Starostowie dożynek: Paulina Borkowska i Marcin Kaca przekazali na ręce pani burmistrz Katarzyny Kondziołki bochen chleba, symbol ciężkiej pracy na roli."
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0414.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0437-1.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0422.jpg",
      "alt": ""
    },
    {
      "type": "paragraph",
      "text": "Rolnikom za trudną, pełną poświęcenia pracę z życzeniami zdrowia podziękowali:"
    },
    {
      "type": "paragraph",
      "text": "– Marek Kwitek – poseł na Sejm RP"
    },
    {
      "type": "paragraph",
      "text": "– Marek Jońca – członek Zarządu Województwa Świętokrzyskiego"
    },
    {
      "type": "paragraph",
      "text": "– Marcin Piwnik – starosta Powiatu Sandomierskiego"
    },
    {
      "type": "paragraph",
      "text": "– Tomasz Huk – przewodniczący Rady Powiatu Sandomierskiego"
    },
    {
      "type": "paragraph",
      "text": "– Waldemar Maruszczak – radny Rady Powiatu Sandomierskiego"
    },
    {
      "type": "paragraph",
      "text": "– Anna Paluch – zastępca dyrektora Agencji Restrukturyzacji i Modernizacji Rolnictwa  w Kielcach"
    },
    {
      "type": "paragraph",
      "text": "– Piotr Lipiński – dyrektor Ośrodka Doradztwa Rolniczego w Sandomierzu"
    },
    {
      "type": "paragraph",
      "text": "– Jacek Toś – dyrektor Krajowego Ośrodka Wsparcia  Rolnictwa Oddział Terenowy w Kielcach."
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0427.jpg",
      "alt": ""
    },
    {
      "type": "paragraph",
      "text": "Corocznym elementem zawichojskiego święta plonów jest konkurs na Najpiękniejszy Tradycyjny Wieniec Dożynkowy. Komisja konkursowa: dr Dominik Kacper Płaza – dyrektor Muzeum Okręgowego w Sandomierzu, Kinga Kędziora-Palińska – etnolog i antropolog kultury oraz Agata Osika Kucharska – instruktor plastyk MGOK, podjęli się trudnego zadania, wyboru najpiękniejszego wieńca. W swojej ocenie komisja zwracała szczególną uwagę na użyte materiały, zachowanie tradycyjnej formy oraz elementy plastyki ludowej."
    },
    {
      "type": "paragraph",
      "text": "Zwycięzcą tegorocznego konkursu został wieniec wykonany przez sołectwo Czyżów Szlachecki."
    },
    {
      "type": "paragraph",
      "text": "Wieniec ten będzie reprezentował naszą gminę na dożynkach powiatowych, które odbędą się 30 sierpnia w Sandomierzu."
    },
    {
      "type": "paragraph",
      "text": "Wszystkie grupy wieńcowe otrzymały pamiątkowe  dyplomy, nagrody pieniężne ufundowane przez Gminę Zawichost oraz okolicznościowe kosze."
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0491-1.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0500.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0509.jpg",
      "alt": ""
    },
    {
      "type": "image",
      "src": "/images/2020/sierpien/2020_sierpien__wi_to_plon_w_2020_2020_08__wi_to_plon_w_2020_DSC_0520.jpg",
      "alt": ""
    },
    {
      "type": "paragraph",
      "text": "Tekst: Edyta Kędziora"
    },
    {
      "type": "paragraph",
      "text": "Foto: Agata Osika-Kucharska, Bożena Nierubiec"
    },
    {
      "type": "paragraph",
      "text": "AWARTOŚĆ STRONY ORAZ WSZYSTKIE FOTOGRAFIE SĄ AUTORSTWA MGOK W ZAWICHOŚCIE, ZGODNIE Z PRZEPISAMI USTAWY Z DNIA"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}