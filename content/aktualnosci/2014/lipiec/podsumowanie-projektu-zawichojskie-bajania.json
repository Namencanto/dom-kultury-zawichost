{
  "title": "Podsumowanie projektu „Zawichojskie bajania”",
  "publishDate": "2014-07-01T00:00:00.000Z",
  "thumbnail": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_01.jpg",
  "content": [
    {
      "type": "heading",
      "level": 1,
      "text": "Podsumowanie projektu „Zawichojskie bajania”"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_01.jpg",
      "alt": ""
    },
    {
      "type": "paragraph",
      "text": "Dnia 28 czerwca miał miejsce finał realizowanego przez ostatnie pół roku projektu z Programu „Równać Szanse 2013 – Regionalny Konkurs Grantowy” finansowanego przez Polsko-Amerykańską Fundację Wolności administrowaną przez Polską Fundację Dzieci i Młodzieży w Warszawie. Z tej okazji w naszym ośrodku kultury odbyła się premiera spektaklu teatralnego „Zawichojskie bajania”, w którym wzięła udział 24-osobowa grupa młodzieży z naszego regionu. Przedstawienie oparte było na wątkach legend, które uczestnicy projektu spisali w oparciu o wywiady z rdzennymi mieszkańcami naszej gminy. Scenariusz do spektaklu napisała Ewa Gumuła, która następnie wyreżyserowała całe widowisko. Piękną i niepowtarzalną scenografię stworzyli Bożena Czerkies oraz Włodzimierz Kosior, a przejmujące układy taneczne ułożyła Małgorzata Czajkowska. Spektakl przedstawiał codzienne życie dawnych mieszkańców Zawichostu, ich zmagania z nie zawsze przyjaznym losem, ciągłe dylematy, różne charaktery i zachowania ludzkie w nietypowych sytuacjach, a całość okraszona była magicznymi wątkami duchów, nimf, zapadającego się kościoła, kontaktów z zaświatami i nietypowym wątkiem miłosnym wzruszającym do łez. Publiczność dopisała, a po zakończonym przedstawieniu owacje na stojąco zdawały się nie mieć końca. Następnie znany wszystkim regionalista i etnograf Józef Myjak w odniesieniu do spektaklu opowiedział co nieco o historii Zawichostu, kładąc nacisk na dawną tradycję flisacką naszego regionu."
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_02.jpg",
      "alt": ""
    },
    {
      "type": "paragraph",
      "text": "Następnie odbyła się promocja książki „Zawichojskie bajania. Legendy i opowieści niezwykłe” zawierającej spisanych przez młodzież 16 legend dotyczących pochodzenia nazwy i powstania naszego miasta, słynnego wodowskazu, kościoła w Trójcy, klasztoru klarysek oraz tajemniczych dziejów błogosławionej Salomei i kasztelana Michała z Czyżowa. Ponadto znajdziemy opowieści pochodzące z pozostałych wsi naszej gminy, wątki miłosne i nie do końca wyjaśnione historie, które intrygują i często pozostawiają czytelnika z pytaniem: „Czy rzeczywiście tak było?”"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_03.jpg",
      "alt": ""
    },
    {
      "type": "paragraph",
      "text": "Na koniec przybyli goście mogli obejrzeć wystawę naszego regionalnego fotografa Krzysztofa Siusia „Zawichost dawniej i dziś”. Fotografie zachwyciły wszystkich i niejedni zdziwieni byli dawnym wyglądem naszego miasta oraz tym, jak wiele się zmieniło przez kilkadziesiąt lat. Wystawę można będzie u nas oglądać jeszcze przez jakiś czas."
    },
    {
      "type": "paragraph",
      "text": "Wszystkim przybyłym serdecznie dziękujemy, a zainteresowanych książką zapraszamy do naszego ośrodka po bezpłatny egzemplarz. Pozycja figuruje także w zawichojskiej bibliotece, gdzie każdy może ją wypożyczyć. Cały spektakl nagrywany był przez Telewizję Kablową Ożarów i już niedługo w internecie pojawi się relacja z widowiska, do której obejrzenia wszystkich gorąco zachęcamy."
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_04.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_05.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_05a.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_05b.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_06.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_07.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_08.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_08a.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_09.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_10.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_11.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_12.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_13.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_14.jpg",
      "alt": ""
    },
    {
      "type": "paragraph",
      "text": "Regionalista Józef Myjak"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_15.jpg",
      "alt": ""
    },
    {
      "type": "paragraph",
      "text": "Scenarzysta i reżyser Ewa Gumuła"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_16.jpg",
      "alt": ""
    },
    {
      "type": "paragraph",
      "text": "Akustyk Sławomir Lutyński, choreograf Małgorzata Czajkowska, autor projektu i dyrektor artystyczny Patrycja Sus-Lutyńska"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_17.jpg",
      "alt": ""
    },
    {
      "type": "paragraph",
      "text": "Fotograf Krzysztof Siuś"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_18.jpg",
      "alt": ""
    },
    {
      "type": "paragraph",
      "text": "Burmistrz Miasta i Gminy Zawichost Tomasz Siwek"
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_19.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_20.jpg",
      "alt": ""
    },
    {
      "type": "image",
      "src": "/images/2014/lipiec/2014_lipiec_podsumowanie_projektu_zawichojskie_bajania_2014_07_podsumowanie_projektu_zawichojskie_bajania_21.jpg",
      "alt": ""
    },
    {
      "type": "paragraph",
      "text": "Napisali o nas:"
    },
    {
      "type": "link",
      "href": "http://www.echodnia.eu/apps/pbcs.dll/article?AID=/20140630/POWIAT0109/140639868",
      "text": "Zawichojskie bajania – spisali legendy i przygotowali publikację, na finał był wspaniały spektakl"
    },
    {
      "type": "paragraph",
      "text": "tekst  –"
    },
    {
      "type": "paragraph",
      "text": "Tomasz Figiel"
    },
    {
      "type": "paragraph",
      "text": "foto:"
    },
    {
      "type": "paragraph",
      "text": "Maria Skorupa"
    },
    {
      "type": "paragraph",
      "text": "Marian Sus"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}