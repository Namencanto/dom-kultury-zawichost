{
  "title": "II Wieczór pieśni patriotycznej",
  "publishDate": "2014-12-01T00:00:00.000Z",
  "thumbnail": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2045.jpg",
  "content": [
    {
      "type": "heading",
      "level": 1,
      "text": "II Wieczór pieśni patriotycznej"
    },
    {
      "type": "paragraph",
      "text": "„Pieśń była z nami od zawsze. Bogurodzicę śpiewało rycerstwo przed krwawą rozprawą z Krzyżakami pod Grunwaldem w 1410 roku i pod Nakłem w 1431 roku, jak również podczas koronacji Władysława Jagiełły. Pieśni towarzyszyły pochodom wojennym Kościuszki i zebraniom Filaretów. Śpiewano je w drużynach powstańczych i w leśnych oddziałach partyzanckich, na biesiadach i przy pracy. Nasze pieśni są odbiciem naszych dziejów.”"
    },
    {
      "type": "paragraph",
      "text": "Takimi słowami 9 listopada rozpoczął się organizowany już po raz drugi w naszym ośrodku kultury Wieczór Pieśni Patriotycznej, który przygotowany został z okazji 96 rocznicy odzyskania przez Polskę niepodległości. Imprezę poprowadziła Maria Skorupa, która swoimi opowieściami przeniosła nas w odległe i trudne dla naszego kraju czasy powstań i wojen, byśmy mogli uświadomić sobie, jak dużą rolę w naszej historii zawsze odgrywała tradycja, bez której Polska być może nie zdołałaby się podnieść w sytuacjach niejednokrotnie niepozostawiających cienia nadziei na przetrwanie. W repertuarze zabrzmiały znane pieśni patriotyczne, jak: „Bywaj dziewczę zdrowe”, „Jak to na wojence ładnie”, „Legiony”, „Pierwsza kadrowa”, „Dziś do ciebie przyjść nie mogę”, „Marsz gwardii ludowej”, „Czerwone maki na Monte Casino”, „Rozszumiały się wierzby płaczące”, „Z młodej piersi się wyrwało”, „Na strażnicy”, „Pałacyk Michnia, Żytnia, Wola”, „Wszystko co nasze”, „Oka”, „Ojczyzno ma” wykonane przez zespoły śpiewacze „Zawichost” i „Linowianki” związane z naszym ośrodkiem od lat, a także Zespół Pieśni, Tańca i Kabaretu „Zielona Dolina”, który współpracuje z nami od niedawna. Występy przeplatane były krótkimi scenkami teatralnymi odgrywanymi przez młodzież z koła teatralnego prowadzonego przez Małgorzatę Czajkowską i Tomasza Figla."
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2045.jpg",
      "alt": ""
    },
    {
      "type": "paragraph",
      "text": "Wspólnie z mieszkańcami gminy Zawichost udział w spotkaniu okolicznościowym wzięli: burmistrz Miasta i Gminy Zawichost – Tomasz Siwek oraz radny Rady Miejskiej Zawichost – Józef Pięta."
    },
    {
      "type": "paragraph",
      "text": "Szczególne podziękowania kierujemy do  Zespołu Pieśni, Tańca i Kabaretu „Zielona Dolina” z Podszyna, który choć związany jest z naszym ośrodkiem od niedawna, znakomicie wpasował się w klimat wieczoru okolicznościowego i nadał jemu niepowtarzalny charakter. Mamy nadzieję, że w przyszłości nasza współpraca będzie się układała równie dobrze."
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2048.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2051.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2056.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2062.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2073.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2082.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2094.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2106.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2110.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2114.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2127.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2175.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2182.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2215.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_RDR-2263.jpg",
      "alt": ""
    },
    {
      "type": "image",
      "src": "/images/2014/grudzien/2014_grudzien_ii_wiecz_r_pie_ni_patriotycznej_2014_12_ii_wiecz_r_pie_ni_patriotycznej_DSC_0395.jpg",
      "alt": ""
    },
    {
      "type": "paragraph",
      "text": "tekst  –"
    },
    {
      "type": "paragraph",
      "text": "Tomasz Figiel"
    },
    {
      "type": "paragraph",
      "text": "foto:"
    },
    {
      "type": "paragraph",
      "text": "Robert Gradziński, Bożena Nierubiec"
    },
    {
      "type": "paragraph",
      "text": "Tomasz Figiel"
    },
    {
      "type": "paragraph",
      "text": "Scenariusz, prowadzenie, przygotowanie programu zespołów śpiewaczych z MGOK oraz Zespołu Pieśni Tańca i Kabaretu „Zielona Dolina” działającego przy MGOK i Świetlicy Wiejskiej w Podszynie –"
    },
    {
      "type": "paragraph",
      "text": "Maria Skorupa"
    },
    {
      "type": "paragraph",
      "text": ", przygotowanie scen grupy teatralnej MGOK –"
    },
    {
      "type": "paragraph",
      "text": "Małgorzata Czajkowska i Tomasz Figiel"
    },
    {
      "type": "paragraph",
      "text": ", wsparcie merytoryczne z zakresu teatru –"
    },
    {
      "type": "paragraph",
      "text": "Anna Jakubowska"
    },
    {
      "type": "paragraph",
      "text": ", pomoc w organizacji prób terenowych w Podszynie –"
    },
    {
      "type": "paragraph",
      "text": "Dorota Grzesiak"
    },
    {
      "type": "paragraph",
      "text": ", światło i dźwięk –"
    },
    {
      "type": "paragraph",
      "text": "Dariusz Wójcik"
    },
    {
      "type": "paragraph",
      "text": ", scenografia –"
    },
    {
      "type": "paragraph",
      "text": "Bożena Czerkies"
    },
    {
      "type": "paragraph",
      "text": ", przygotowanie rozet okolicznościowych – członkinie koła bibułkarskiego MGOK,  instruktorzy. Wszystkim występującym oraz zaangażowanym w przygotowanie uroczystości dziękuję oraz gratuluję."
    },
    {
      "type": "paragraph",
      "text": "Patrycja Sus-Lutyńska"
    },
    {
      "type": "paragraph",
      "text": "dyrektor MGOK w Zawichoście"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}