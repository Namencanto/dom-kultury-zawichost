---
thumbnail: "/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-27.jpg"
title: "„ZAWICHOST” I „LINOWIACY” W MODLIBORZYCACH"
publishDate: "2014-01-01T00:00:00.000Z"
eventDate: "2014-01-01T00:00:00.000Z"
---

<div class="entry-content">
							
							<p><img fetchpriority="high" decoding="async" class="aligncenter size-full wp-image-1798" title="koledy mce (27)" src="/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-27.jpg" alt="" width="800" height="600" srcset="/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-27.jpg 800w, /images/2014/styczen/koledy-mce-27-300x225.jpg 300w" sizes="(max-width: 800px) 100vw, 800px"></p>
<p style="text-align: center;">Tradycją stał się udział obu zespołów śpiewaczych działających w naszym ośrodku kultury, w Międzypowiatowym Przeglądzie Tradycyjnych Kolęd i Pastorałek w Modliborzycach. Corocznie rywalizacji konkursowej towarzyszy dobra zabawa w rodzinnym gronie, o którą pieczołowicie dbają gospodarze spotkania – dyrektor i pracownicy Gminnego Ośrodka Kultury w Modliborzycach. Spośród wszystkich uczestników wyłonieni zostają najlepsi. I tym razem zespoły z naszego MGOK znalazły się w gronie zwycięzców i wyróżnionych. Dokładne informacje zainteresowani odnaleźć mogą w niżej zamieszczonym tekście – autorstwa Aliny Boś – redaktor pisma regionalnego „Panorama Powiatu Janowskiego” – będącego patronem medialnym wspomnianego przedsięwzięcia.</p>
<p style="text-align: center;"><em>Od&nbsp; 16 lat w Modliborzycach odbywa się Międzypowiatowy Przegląd Tradycyjnych Kolęd i Pastorałek. W tym roku, odbył się 19 stycznia. W sali widowiskowej Gminnego Ośrodka Kultury spotkało się prawie 100 solistów i członków zespołów śpiewaczych. Widzowie usłyszeli piękne, znane i mniej znane kolędy i pastorałki. Szesnasta edycja Przeglądu zgromadziła wykonawców z województwa lubelskiego i świętokrzyskiego. Imprezę, starym zwyczajem, prowadziła „Marysia” z „Jaśkiem”, czyli Elżbieta Kamińska i Jerzy Kałduś. Tego dnia, na scenie dawnej synagogi żydowskiej wystąpiło 7 solistów i 12 zespołów śpiewaczych. I tak, w kategorii „zespół śpiewaczy” I miejsce zajął Klub Seniora „Sami Swoi” z Kocudzy, II – Męski Zespół Śpiewaczy „Majdaniacy” z Majdanu Obleszcze, a III – „Linowianki” z Linowa. Wyróżnienia otrzymały zespoły śpiewacze z Szastarki i Zawichostu oraz „Blinowianki”, „Stanianki”, „Kowalanki” oraz „Lasowiaczki”.</em></p>
<p style="text-align: center;"><em>W kategorii „solista śpiewak” I miejsce i nagrodę im. Stanisława Fijałkowskiego, ufundowaną przez janowskie Muzeum Regionalne, przyznano Janinie Chmiel z Wólki Ratajskiej. Pierwszym miejscem uhonorowano też Elżbietę Kamińską z Wierzchowisk. Drugie miejsce zajęła Janina Oleszek z Kocudzy, a III – Mirosław Kolasa z Szastarki. Wyróżnienie otrzymała Stefania Suchora ze Stojeszyna, Zofia Wydro z Baranowa Sandomierskiego oraz Janina Jachura z Blinowa.</em></p>
<p style="text-align: center;"><em>Trzy nagrody specjalne im. Włodzimierza Gomółki, ufundowane przez Polskie Stronnictwo Ludowe, przyznano „Janowiankom”, Zespołowi Śpiewaczemu z Modliborzyc oraz Stowarzyszeniu KGW Kocudza II.</em></p>
<p style="text-align: center;"><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Organizatorem Przeglądu, jak co roku, był Gminny Ośrodek Kultury w Modliborzycach oraz Starostwo Powiatowe w Janowie Lubelskim. Nagrody ufundowało janowskie Starostwo oraz Burmistrz i Przewodniczący Rady w Modliborzycach.</em></p>
<p><img decoding="async" class="aligncenter size-full wp-image-1797" title="koledy mce (18)" src="/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-18.jpg" alt="" width="800" height="600" srcset="/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-18.jpg 800w, /images/2014/styczen/koledy-mce-18-300x225.jpg 300w" sizes="(max-width: 800px) 100vw, 800px"></p>
<p><img decoding="async" class="aligncenter size-full wp-image-1796" title="koledy mce (5)" src="/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-5.jpg" alt="" width="800" height="600" srcset="/images/2014/styczen/2014_styczen__zawichost_i_linowiacy_w_modliborzycach_2014_01__zawichost_i_linowiacy_w_modliborzycach_koledy-mce-5.jpg 800w, /images/2014/styczen/koledy-mce-5-300x225.jpg 300w" sizes="(max-width: 800px) 100vw, 800px"></p>
<p>&nbsp;</p>
<p style="text-align: right;"><em>&nbsp;tekst (<em>wstęp)</em>&nbsp;– Patrycja Sus – Lutyńska<br>
tekst (artykuł) i foto – Alina Boś – redaktor&nbsp;</em><em>„PANORAMY POWIATU JANOWSKIEGO”</em></p>
<p style="text-align: center;"><em>Zawartość strony oraz wszystkie fotografie są autorstwa MGOK w Zawichoście, zgodnie z przepisami ustawy z dnia 4 lutego 1994 r.<br>
o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,<br>
zdjęć, jest zabronione i wymaga zgody na piśmie.</em></p>
						
						</div>
