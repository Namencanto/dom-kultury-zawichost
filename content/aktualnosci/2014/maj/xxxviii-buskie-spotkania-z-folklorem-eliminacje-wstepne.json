{
  "title": "XXXVIII BUSKIE SPOTKANIA Z FOLKLOREM – ELIMINACJE WSTĘPNE",
  "publishDate": "2014-05-01T00:00:00.000Z",
  "thumbnail": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0158.jpg",
  "content": [
    {
      "type": "heading",
      "level": 1,
      "text": "XXXVIII BUSKIE SPOTKANIA Z FOLKLOREM – ELIMINACJE WSTĘPNE"
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0158.jpg",
      "alt": ""
    },
    {
      "type": "paragraph",
      "text": "10 maja 2014 roku w Opatowskim Ośrodku Kultury odbyły się Eliminacje Rejonowe do XXXVIII Buskich Spotkań z Folklorem. Spośród 55 podmiotów wykonawczych Rada Artystyczna złożona z zawodowych muzyków i choreografów postanowiła nominować do udziału w finale jedynie 14 wykonawców. Wśród nich znalazły się obydwa zespoły śpiewacze z naszego Ośrodka Kultury, tj. „Zawichost” oraz „Linowianki”."
    },
    {
      "type": "paragraph",
      "text": "Finał XXXVIII Buskich Spotkań z Folklorem odbędzie się 17 i 18 maja, a jego uczestnicy będą rywalizować ze sobą w kategoriach: „Zespoły Śpiewacze”, „Zespoły Pieśni i Tańca”, „Soliści Instrumentaliści” oraz „Soliści Śpiewacy”. Wykonawców oceniać będzie Rada Artystyczna, w skład której wejdą znani etnografowie, regionaliści, choreografowie, muzycy i redaktorzy. Laureaci konkursu otrzymają nagrodę Grand Prix imienia Piotra Gana oraz nagrodę imienia Heleny Szelestowej. Ponadto niektórzy z nagrodzonych wezmą udział w Ogólnopolskim Festiwalu Kapel i Śpiewaków Ludowych w Kazimierzu Dolnym."
    },
    {
      "type": "paragraph",
      "text": "Trzymamy kciuki za nasze zespoły śpiewacze, życzymy im udanego występu i mamy nadzieję, że wrócą do nas z nagrodami."
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0183.jpg",
      "alt": ""
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0026.jpg",
      "alt": ""
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0023.jpg",
      "alt": ""
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0034.jpg",
      "alt": ""
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0103.jpg",
      "alt": ""
    },
    {
      "type": "image",
      "src": "/images/2014/maj/2014_maj_xxxviii_buskie_spotkania_z_folklorem_eliminacje_wst_pne_2014_05_xxxviii_buskie_spotkania_z_folklorem_eliminacje_wst_pne_DSC_0121.jpg",
      "alt": ""
    },
    {
      "type": "paragraph",
      "text": "tekst  –"
    },
    {
      "type": "paragraph",
      "text": "Tomasz Figiel"
    },
    {
      "type": "paragraph",
      "text": "foto:"
    },
    {
      "type": "paragraph",
      "text": "Maria Skorupa, Katarzyna Pawłowska"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}