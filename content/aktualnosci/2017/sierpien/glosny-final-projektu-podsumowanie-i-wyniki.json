{
  "title": "Głośny finał projektu!",
  "publishDate": "2017-08-01T00:00:00.000Z",
  "thumbnail": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC0005.jpg",
  "content": [
    {
      "type": "heading",
      "level": 1,
      "text": "Głośny finał projektu!"
    },
    {
      "type": "paragraph",
      "text": "W piątek 25 sierpnia 2017 roku,  w  sali widowiskowej Miejsko-Gminnego Ośrodka Kultury w Zawichoście odbył się  koncert promujący debiutancką płytę grupy muzycznej „Konsystorz”. Wydarzenie było oficjalnym zakończeniem  projektu „Cicha miejscowość-głośne granie!”. W czasie imprezy miała  miejsce  premiera teledysku do piosenki „Nie mówię nic” oraz wystawa fotografii z przebiegu realizacji projektu."
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC0005.jpg",
      "alt": ""
    },
    {
      "type": "paragraph",
      "text": "Gdy wszyscy goście i członkowie grupy  projektowej przybyli na miejsce, rozpoczęła się formalna część wydarzenia. Dyrektor domu kultury- Patrycja Sus –Lutyńska oraz koordynator projektu- Paweł Lis  podsumowali działania młodzieży. Głos zabrał również Jordan Wilk reprezentujący zespół „Konsystorz”, który  podziękował osobom wspierającym realizację projektu oraz samym jego uczestnikom. Każdy z członków grupy projektowej otrzymał debiutancką płytę zespołu- „Jakby nie było jest bardzo miło”."
    },
    {
      "type": "paragraph",
      "text": "Gdy oficjalna część minęła, rozpoczęła się główna atrakcja wieczoru, czyli premiera teledysku oraz koncert. „Konsystorz”  zagrał niemal wszystkie piosenki, które znajdują się na ich debiutanckim krążku."
    },
    {
      "type": "paragraph",
      "text": "Atmosfera koncertu była naprawdę gorąca, głośne brzmienie ciężkiej muzyki rozbrzmiewało po całym mieście, wprawiając słuchających w euforię. Niestety, ale nic nie trwa wiecznie i w końcu i koncert się zakończył. Gdy to się stało, wszyscy serdecznie pożegnaliśmy się wiedząc, że jeszcze się spotkamy i, że ten koniec, będzie dla nas wszystkich tylko kolejnym początkiem.” –"
    },
    {
      "type": "paragraph",
      "text": "tak wydarzenie podsumował jeden z członków grupy projektowej – Jakub Gagat."
    },
    {
      "type": "paragraph",
      "text": "W ciągu sześciu miesięcy grupa młodzieży z małych miejscowości z terenu powiatu sandomierskiego, aktywnie uczestniczyła pracach projektowych. Ci młodzi ludzie mogli pogłębiać swoją wiedzę teoretyczną na warsztatach informatycznych i  fotograficznych oraz  w czasie wizyty w profesjonalnym studiu dźwiękowym. Niemałym wyzwaniem była dla nich organizacja koncertów promujących, prowadzenie strony internetowej oraz mediów społecznościowych, a także samodzielne nagranie i zmontowanie teledysku. Niezwykle ciekawym doświadczeniem był udział w Podkarpackiej Konferencji Równać Szanse, która odbył się w Rzeszowie."
    },
    {
      "type": "paragraph",
      "text": "Ważnym elementem projektu było zaangażowanie w działania podopiecznych Młodzieżowego Ośrodka Wychowawczego im. Janusza Korczak w Zawichoście. Grupa projektowa zorganizowała dwa konkursy skierowane właśnie do tych chłopców. Pierwszy dotyczył  elementu grafiki płyty, drugi  fragmentu tekstu do utworu."
    },
    {
      "type": "paragraph",
      "text": "W czasie trwania projektu młodzież podniosła swoje kompetencje artystyczne i społeczne oraz rozwijała zainteresowania. Chociaż nie obyło się bez drobnych „wypadków przy pracy” to z sukcesem pokonali przeszkody i udowodnili, że warto dać im kredyt zaufania, bo w  każdym z nich drzemie ogromny potencjał ."
    },
    {
      "type": "paragraph",
      "text": "„Cicha miejscowość-głośne granie!” to projekt współfinansowany przez Polsko-Amerykańską Fundację Wolności oraz Polską Fundację Dzieci i Młodzieży w ramach programu „Równać szanse 2016”. Zadanie realizował Miejsko-Gminny Ośrodek Kultury w Zawichoście."
    },
    {
      "type": "paragraph",
      "text": "Tekst:  Karolina Tomaszewska,"
    },
    {
      "type": "paragraph",
      "text": "Jakub Gagat (grupa projektowa)"
    },
    {
      "type": "paragraph",
      "text": "Foto: Marcel Rosiński (grupa projektowa)"
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0031-1.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0078.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0043.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0078-1.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0092.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0114.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0128.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0144.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0172-1.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0189.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0191.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0320.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0327.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_g_o_ny_fina_projektu_2017_08_g_o_ny_fina_projektu_DSC_0335.jpg",
      "alt": ""
    },
    {
      "type": "paragraph",
      "text": "wy z"
    },
    {
      "type": "paragraph",
      "text": "dnia 4 lutego 1994 r. o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}