{
  "title": "Uroczystość religijno-patriotyczna w Parku Etnograficznym „Pod Kogutem”",
  "publishDate": "2017-08-01T00:00:00.000Z",
  "thumbnail": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0026.jpg",
  "content": [
    {
      "type": "heading",
      "level": 1,
      "text": "Uroczystość religijno-patriotyczna w Parku Etnograficznym „Pod Kogutem”"
    },
    {
      "type": "paragraph",
      "text": "12 sierpnia 2017 roku w Parku Etnograficznym „Pod Kogutem” w Dąbiu odbyła się uroczystość religijno-patriotyczna. Uroczystość zorganizowała Fundacja „Dla Pokoleń” Oddział Świętokrzyski dla upamiętnienia 97 rocznicy Bitwy Warszawskiej, która w ojczystej historii znana jest również pod nazwą Cudu nad Wisłą 1920 roku.  W Parku Etnograficznym została odprawiona msza polowa w intencji pomyślności mieszkańców Dąbia i okolicy.  Mszę  celebrował ks. Stanisław Gaweł, proboszcz parafii pw. Wszystkich Świętych z Czyżowa Szlacheckiego. Na zakończenie Mszy świętej odbyło się poświęcenie 3 kapliczek ufundowanych przez Małgorzatę i Zbigniewa Fronczków, twórców Parku Etnograficznego. Kapliczki wzniesiono na pamiątkę udziału mieszkańców wsi Dąbie w powstaniach narodowych, I i II wojnie światowej oraz w wojnie polsko-bolszewickiej 1920 roku. W wojnie 1920 roku brali udział trzej mieszkańcy Dąbia, bracia Aleksander, Józef i Antoni Wójcikowie, o czym wspomniał  profesor Stanisław Rogala w wygłoszonym podczas  uroczystości wykładzie „O patriotyzmie i historii wsi Dąbie”. Zgromadzeni  wysłuchali również okolicznościowych wierszy autorstwa Jerzego Banajskiego – poety z Linowa oraz  fragmentów pamiętników Genowefy Podlaskiej – miejscowej nauczycielki i regionalistki –  które odczytała Aleksandra Stępień, najmłodsza studentka z Dąbia. Imprezę uświetnił poruszający koncert pieśni patriotycznych zespołu „Zawichost” działającego przy MGOK w Zawichoście. Śpiewakom akompaniował na akordeonie Sławomir Jagodziński. Dopisała pogoda i publiczność. Przybyli przewodniczący Rady Powiatu  Sandomierskiego   –  Tomasz Huk, burmistrz Miasta i Gminy Zawichost – Andrzej Wzorek, sekretarz Miasta i Gminy Zawichost – Józef Paćkowski. Uczestniczyli w imprezie przyjaciele Parku Etnograficznego „Pod Kogutem”– red. Józef Myjak i Marian Sus, dyrektor Domu Kultury w Ożarowie. Licznie zgromadzili się mieszkańcy wsi Dąbie, a także z okolicznych wsi, w tym przedstawiciele Akcji Katolickiej  z Czyżowa i Podszyna. Pojawiły  się również  osoby wywodzące się z Dąbia i okolicy, dziś mieszkańcy Warszawy, Kielc, Sosnowca, Ostrowca Świętokrzyskiego , Opatowa. Widoczne były grupy turystów: kolarzy z Ostrowca Świętokrzyskiego „Ostrowiecki Cyklista” i piechurów „Tramp” z Opatowa."
    },
    {
      "type": "paragraph",
      "text": "Pomysłodawców i autorów uroczystości ofiarnie wspierał w działaniach organizacyjnych (m.in. przez użyczenia sprzętu nagłaśniającego) Miejsko-Gminny Ośrodek Kultury w Zawichoście, za tę życzliwość prezes Fundacji „Dla Pokoleń” Małgorzata Fronczek składa serdeczne podziękowania Pani Dyrektor Patrycji Sus-Lutyńskiej."
    },
    {
      "type": "paragraph",
      "text": "Tekst: Małgorzata i Zbigniew Fronczkowie"
    },
    {
      "type": "paragraph",
      "text": "Zdjęcia: Patrycja Sus-Lutyńska"
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0026.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0029.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0030.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0031.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0035.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0051.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0052.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0062.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0066.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0106.jpg",
      "alt": ""
    },
    {
      "type": "image",
      "src": "/images/2017/sierpien/2017_sierpien_uroczysto_religijno_patriotyczna_w_parku_etnograficznym_pod_kogutem_2017_08_uroczysto_religijno_patriotyczna_w_parku_etnograficznym_pod_kogutem_DSC_0171.jpg",
      "alt": ""
    }
  ]
}