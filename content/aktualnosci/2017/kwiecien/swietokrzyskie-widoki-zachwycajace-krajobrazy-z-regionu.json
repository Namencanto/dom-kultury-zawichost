{
  "title": "„Świętokrzyskie widoki”",
  "publishDate": "2017-04-01T00:00:00.000Z",
  "thumbnail": "/images/2017/kwiecien/2017_kwiecien__wi_tokrzyskie_widoki_2017_04__wi_tokrzyskie_widoki_plakat-po-poprawkach.jpg",
  "content": [
    {
      "type": "heading",
      "level": 1,
      "text": "„Świętokrzyskie widoki”"
    },
    {
      "type": "paragraph",
      "text": "Już w najbliższy piątek (28.04.2017) o godz. 17:00 w sali widowiskowej Miejsko-Gminnego Ośrodka Kultury w Zawichoście odbędzie się spotkanie z dr hab. Tomisławem Giergielem – jednym z autorów publikacji „Świętokrzyskie widoki. Kieleckie i Sandomierskie w dawnej fotografii”. Album jest zbiorem 280 unikatowych fotografii z przełomu XIX i XX wieku, które przedstawiają wygląd ówczesnych wsi, miasteczek oraz miast ziemi sandomierskiej i kieleckiej. „Oglądanie tych obrazów, to prawdziwa wyprawa w czasie, pokazująca zajęcia tych ludzi, stroje i sytuacje w jakich przyszło im się znaleźć. Można zobaczyć zarówno kościelne święta, odpusty, procesje, jak i wesela, codzienną pracę i warunki bytowe”. Książka zawiera również rozdział poświęcony Zawichostowi, dlatego jest pozycją obowiązkową dla wszystkich miłośników naszej gminy oraz regionu."
    },
    {
      "type": "paragraph",
      "text": "W czasie piątkowego spotkania będą mieli Państwo możliwość zakupu publikacji „Świętokrzyskie widoki. Kieleckie i Sandomierskie w dawnej fotografii”- cena: 65 zł."
    },
    {
      "type": "paragraph",
      "text": "Dodatkowo, zainteresowani będą mogli również nabyć pozycję wydawniczą „Sandomierz w dawnej fotografii z kolekcji Towarzystwa Opieki nad Zabytkami Przeszłości” – cena: 55 zł. Zawiera ona 150 zdjęć, które w wyjątkowy sposób ukazują zarówno zabytki, jak i ludzi. Jednym z jej autorów jest również wspomniany wyżej dr hab. Tomisław Giergiel."
    },
    {
      "type": "paragraph",
      "text": "Serdecznie zapraszamy!"
    },
    {
      "type": "image",
      "src": "/images/2017/kwiecien/2017_kwiecien__wi_tokrzyskie_widoki_2017_04__wi_tokrzyskie_widoki_plakat-po-poprawkach.jpg",
      "alt": ""
    }
  ]
}