{
  "title": "Był kiedyś Prosperów …",
  "publishDate": "2017-12-01T00:00:00.000Z",
  "thumbnail": "/images/2017/grudzien/2017_grudzien_by_kiedy_prosper_w_2017_12_by_kiedy_prosper_w_DSC_0001.jpg",
  "content": [
    {
      "type": "heading",
      "level": 1,
      "text": "Był kiedyś Prosperów …"
    },
    {
      "type": "paragraph",
      "text": "Otwarcie wystawy i promocja albumu „Był kiedyś Prosperów…Portrety Żydów Zawichojskich” odbyły się 8 grudnia br. w Miejsko-Gminnym Ośrodku Kultury w Zawichoście. W wydarzeniu wzięli uwzięli pan Józef Paćkowski – sekretarz MiG Zawichost, przedstawiciele instytucji kultury powiatu sandomierskiego oraz opatowskiego, goście z Warszawy, Kielc, Lublina, Ożarowa, Sulisławic oraz Kraśnika, a także mieszkańcy miasta i gminy Zawichost."
    },
    {
      "type": "image",
      "src": "/images/2017/grudzien/2017_grudzien_by_kiedy_prosper_w_2017_12_by_kiedy_prosper_w_DSC_0001.jpg",
      "alt": ""
    },
    {
      "type": "paragraph",
      "text": "Grupa nieformalna „Pamiętamy…”, która przygotowała wystawę i publikacje opowiedziała zebranym gościom o historii Żydów z Zawichostu. Dziękujemy wszystkim uczestnikom za udział w tej wyjątkowej lekcji historii. Przypominamy również, iż ekspozycje zwiedzać możemy codziennie od wtorku do soboty, w godz. 12.00-20.00 w sali widowiskowej MGOK. Dostępne są jeszcze albumy okolicznościowe, które otrzymujecie Państwo bezpłatnie. Zapraszamy."
    },
    {
      "type": "image",
      "src": "/images/2017/grudzien/2017_grudzien_by_kiedy_prosper_w_2017_12_by_kiedy_prosper_w_DSC_0028.jpg",
      "alt": ""
    },
    {
      "type": "image",
      "src": "/images/2017/grudzien/2017_grudzien_by_kiedy_prosper_w_2017_12_by_kiedy_prosper_w_DSC_0063.jpg",
      "alt": ""
    },
    {
      "type": "paragraph",
      "text": "Zwracamy się również z prośbą: jeśli posiadacie Państwo fotografie archiwalne dotyczące poruszanego przez nas tematu (architektura, ludzie, dokumenty, zwyczaje itp.) nadal je zbieramy (wypożyczamy, skanujemy, opisujemy i oddajemy) przynieście je do nas."
    },
    {
      "type": "paragraph",
      "text": "Projekt został zrealizowany ze środków Funduszu Inicjatyw Obywatelskich."
    },
    {
      "type": "paragraph",
      "text": "Honorowy patronat nad wydarzeniem objęli Adam Jarubas Marszałek Województwa Świętokrzyskiego oraz Andrzej Wzorek Burmistrz Miasta i Gminy Zawichost. Partnerem projektu był Miejsko-Gminny Ośrodek Kultury w Zawichoście."
    },
    {
      "type": "paragraph",
      "text": "Foto – Marian Sus"
    },
    {
      "type": "paragraph",
      "text": "Tekst – grupa nieformalna „Pamiętamy…”"
    },
    {
      "type": "paragraph",
      "text": "Grupę nieformalną „Pamiętamy …” tworzą: Kinga Kędziora-Palińska (antropolog, muzealnik, na co dzień pracownik wydziału kultury UM w Sandomierzu); Aleksandra Migal (pedagog, nauczyciel języka angielskiego); Patrycja Sus-Lutyńska (plastyk, dyrektor MGOK w Zawichoście) oraz Mateusz Migal (archeolog)"
    },
    {
      "type": "image",
      "src": "/images/2017/grudzien/2017_grudzien_by_kiedy_prosper_w_2017_12_by_kiedy_prosper_w_znaki.jpg",
      "alt": ""
    }
  ]
}