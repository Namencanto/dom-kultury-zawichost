{
  "title": "Wigilia w „Lamusie”",
  "publishDate": "2017-12-01T00:00:00.000Z",
  "thumbnail": "/images/2017/grudzien/2017_grudzien_wigilia_w_lamusie_2017_12_wigilia_w_lamusie_wigilia.jpg",
  "content": [
    {
      "type": "heading",
      "level": 1,
      "text": "Wigilia w „Lamusie”"
    },
    {
      "type": "paragraph",
      "text": "Podczas gdy w tygodniu – panowie pomagali w przygotowaniu pomieszczeń muzeum, panie – jak przystało na miłośniczki folkloru, czarowały pyszne wigilijne potrawy wg tradycyjnych receptur, tych które zawsze się sprawdzają. Gdy w czwartkowe popołudnie na odświętnych obrusach położyły świeże gałązki dało się odczuć, że świąteczny wieczór tuż, tuż."
    },
    {
      "type": "image",
      "src": "/images/2017/grudzien/2017_grudzien_wigilia_w_lamusie_2017_12_wigilia_w_lamusie_wigilia.jpg",
      "alt": ""
    },
    {
      "type": "paragraph",
      "text": "14 grudnia 2017 w pomieszczeniach „Lamusa” odbyła się uroczysta wigilia sekcji folklorystycznej MGOK. Modlitwą rozpoczął ją Proboszcz Parafii WNMP w Zawichoście – ksiądz Piotr Szpyt. Życzenia członkom zespołów śpiewaczych złożyli pan Tomasz Huk – przewodniczący Rady Powiatu Sandomierskiego, Andrzej Wzorek – burmistrz Miasta i Gminy Zawichost, pani Patrycja Sus-Lutyńska – dyrektor Miejsko-Gminnego Ośrodka Kultury w Zawichoście, a także instruktor prowadząca sekcje – Maria Skorupa."
    },
    {
      "type": "paragraph",
      "text": "Po części oficjalnej w zawichojskim „Lamusie” jeszcze długo słychać było śpiew kolęd i pastorałek …"
    },
    {
      "type": "paragraph",
      "text": "Tekst – MGOK"
    },
    {
      "type": "paragraph",
      "text": "Fot – Bożena Nierubiec"
    }
  ]
}