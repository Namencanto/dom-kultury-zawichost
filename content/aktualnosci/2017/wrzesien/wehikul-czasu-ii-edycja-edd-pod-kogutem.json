{
  "thumbnail": "/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0105.jpg",
  "title": "Wehikuł czasu – II edycja EDD „Pod Kogutem”",
  "publishDate": "2017-09-01T00:00:00.000Z",
  "eventDate": "2017-09-01T00:00:00.000Z",
  "content": "<div class=\"entry-content\">\n\t\t\t\t\t\t\t\n\t\t\t\t\t\t\t<p>W minioną sobotę, wszyscy, którzy mieli ochotę ciekawie spędzić ostatnie – słoneczne dni lata, spotkali się w Parku Etnograficznym „Pod Kogutem” w Dąbiu. Okazją do wspólnego spotkania była kolejna już edycja&nbsp; Europejskich Dni Dziedzictwa&nbsp; – największego w Europie projektu społeczno-edukacyjnego, a także najważniejszego święta zabytków kultury Starego Kontynentu.</p>\n<p><img fetchpriority=\"high\" decoding=\"async\" class=\"aligncenter size-full wp-image-5277\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0105.jpg\" alt=\"\" width=\"800\" height=\"531\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0105.jpg 800w, /images/2017/wrzesien/DSC_0105-300x199.jpg 300w, /images/2017/wrzesien/DSC_0105-768x510.jpg 768w\" sizes=\"(max-width: 800px) 100vw, 800px\"></p>\n<p>W ramach wydarzenia zwiedzający mieli okazję obejrzeć wystawę „Kult, religia, obrzędy”, którą organizatorzy przedsięwzięcia zaaranżowali na tylnej ścianie starej kuźni – korespondującą tematycznie z położonymi w bliskim sąsiedztwie, wystawionymi w 97. rocznicę „Cudu nad Wisłą”, drewnianymi kapliczkami.&nbsp; Szczególną uwagę przykuwała również kolekcja rzeźby ludowej z wizerunkiem „Chrystusa Frasobliwego”.</p>\n<p>Niezwykle ciekawym, zwłaszcza dla najmłodszych uczestników punktem popołudnia okazały się sceny z życia dawnej wsi. Każdy mógł z bliska przyjrzeć się, jak za pomocą dawnych narzędzi, maszyn i przedmiotów codziennego użytku młócono zboże, wyrabiano masło, oddzielano ziarna zbóż od plew, kuto żelazo.</p>\n<p><img decoding=\"async\" class=\"aligncenter size-full wp-image-5271\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0082.jpg\" alt=\"\" width=\"800\" height=\"531\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0082.jpg 800w, /images/2017/wrzesien/DSC_0082-300x199.jpg 300w, /images/2017/wrzesien/DSC_0082-768x510.jpg 768w\" sizes=\"(max-width: 800px) 100vw, 800px\"></p>\n<p><img decoding=\"async\" class=\"aligncenter size-full wp-image-5272\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0052-1.jpg\" alt=\"\" width=\"800\" height=\"531\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0052-1.jpg 800w, /images/2017/wrzesien/DSC_0052-1-300x199.jpg 300w, /images/2017/wrzesien/DSC_0052-1-768x510.jpg 768w\" sizes=\"(max-width: 800px) 100vw, 800px\"></p>\n<p>Scenę, którą w przypadku Parku „Pod Kogutem” stanowi wiata, będąca częścią starej stodoły posadowionej w centrum placówki, zapełniały kolejne grupy: Zespół Pieśni, Tańca i Kabaretu „Zielona Dolina” działający w naszym ośrodku kultury, który tworzą charyzmatyczne&nbsp; i pełne energii <em>podszynianki</em> – na te szczególną okazję wystrojone w piękne robocze stroje żniwne, okraszone okazjonalnymi rekwizytami nawiązującymi do prezentowanego repertuaru; Agencja Cyrkowa „Cascada” z pobliskich Piotrowic, a także kilkukrotnie bisująca folkowa kapela lubelska.</p>\n<p><img loading=\"lazy\" decoding=\"async\" class=\"aligncenter size-full wp-image-5274\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0027-1.jpg\" alt=\"\" width=\"800\" height=\"531\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0027-1.jpg 800w, /images/2017/wrzesien/DSC_0027-1-300x199.jpg 300w, /images/2017/wrzesien/DSC_0027-1-768x510.jpg 768w\" sizes=\"(max-width: 800px) 100vw, 800px\"></p>\n<p><img loading=\"lazy\" decoding=\"async\" class=\"aligncenter size-full wp-image-5275\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0121-1.jpg\" alt=\"\" width=\"800\" height=\"806\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0121-1.jpg 800w, /images/2017/wrzesien/DSC_0121-1-150x150.jpg 150w, /images/2017/wrzesien/DSC_0121-1-298x300.jpg 298w, /images/2017/wrzesien/DSC_0121-1-768x774.jpg 768w, /images/2017/wrzesien/DSC_0121-1-50x50.jpg 50w\" sizes=\"(max-width: 800px) 100vw, 800px\"></p>\n<p>Dodatkowo, każdy z uczestników mógł skorzystać z degustacji swojskiego jadła.</p>\n<p>Wydarzenie zorganizowane zostało w ramach projektu „Wehikuł czasu – krajobraz dawnej wsi” dofinansowanego przez Departament Promocji Edukacji, Kultury, Sportu i Turystyki&nbsp; Urzędu Marszałkowskiego w Kielcach przez Fundacje „Dla Pokoleń”. Prócz licznie przybyłych mieszkańców Dąbia, pozostałych miejscowości gminy Zawichost, zaprzyjaźnionych sympatyków folkloru, zagrodę odwiedzili także przewodniczący Rady Miejskiej Zawichost – Radosław Krakowiak oraz radna – Anna Kawecka.</p>\n<p><img loading=\"lazy\" decoding=\"async\" class=\"aligncenter size-full wp-image-5273\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0050.jpg\" alt=\"\" width=\"800\" height=\"531\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0050.jpg 800w, /images/2017/wrzesien/DSC_0050-300x199.jpg 300w, /images/2017/wrzesien/DSC_0050-768x510.jpg 768w\" sizes=\"(max-width: 800px) 100vw, 800px\"></p>\n<p>Nasz ośrodek kultury, prócz koncertu „Zielonej Doliny”, która zgodnie z pomysłem organizatorów, ku zaskoczeniu zgromadzonych, wjechała z impetem główną bramą na plac imprezy pięknie przystrojonym wozem drabiniastym, wsparł dąbskie obchody EDD sprzętem nagłośnieniowym oraz dokumentacja fotograficzną, która oglądana dziś, jest już tylko miłym wspomnieniem sobotniej podróży w czasie …</p>\n<p><img loading=\"lazy\" decoding=\"async\" class=\"aligncenter size-full wp-image-5276\" src=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0008-1.jpg\" alt=\"\" width=\"800\" height=\"531\" srcset=\"/images/2017/wrzesien/2017_wrzesien_wehiku_czasu_ii_edycja_edd_pod_kogutem_2017_09_wehiku_czasu_ii_edycja_edd_pod_kogutem_DSC_0008-1.jpg 800w, /images/2017/wrzesien/DSC_0008-1-300x199.jpg 300w, /images/2017/wrzesien/DSC_0008-1-768x510.jpg 768w\" sizes=\"(max-width: 800px) 100vw, 800px\"></p>\n<p style=\"text-align: right;\">Tekst i foto – P. Sus-Lutyńska</p>\n<p>&nbsp;</p>\n<p><em>Zawartość strony oraz wszystkie fotografie są autorstwa MGOK w Zawichoście, zgodnie z przepisami ustawy z dnia 4 lutego 1994 r. o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie.</em></p>\n\t\t\t\t\t\t\n\t\t\t\t\t\t</div>"
}