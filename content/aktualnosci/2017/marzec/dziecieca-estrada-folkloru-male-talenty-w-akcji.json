{
  "title": "Dziecięca Estrada Folkloru",
  "publishDate": "2017-03-01T00:00:00.000Z",
  "thumbnail": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4438.jpg",
  "content": [
    {
      "type": "heading",
      "level": 1,
      "text": "Dziecięca Estrada Folkloru"
    },
    {
      "type": "paragraph",
      "text": "W sobotę 18 marca 2017 roku w Wojewódzkim Domu Kultury im. Józefa Piłsudskiego w Kielcach odbyły się eliminacje do  kolejnej edycji Dziecięcej Estrady Folkloru. W przesłuchaniu wzięło udział 26 podmiotów wykonawczych: zespoły śpiewacze, zespoły pieśni i tańca, kapele oraz soliści-wokaliści i instrumentaliści  z województwa świętokrzyskiego."
    },
    {
      "type": "paragraph",
      "text": "Naszą gminę reprezentowała niezwykle utalentowana i utytułowana solistka Katarzyna Pawłowska, która skradła serca publiczności emocjonalnym wykonaniem ballady sierocej  „"
    },
    {
      "type": "paragraph",
      "text": "Gdzie idzies tatusiu"
    },
    {
      "type": "paragraph",
      "text": "”  oraz utworu o rozterkach niezamężnej białogłowy  „Elijosu mój proroku”. Do udziału w tej prestiżowej imprezie, Kasię przygotowywała pani Maria Skorupa, która była odpowiedzialna za dobór nietuzinkowego repertuaru oraz szlifowanie warsztatu  wokalnego artystki. Dodatkowym atutem  występu Kasi Pawłowskiej był nowy strój zaprojektowany i wykonany przez panią Beatę Panasiuk – członkinię zespołu „Zielona Dolina”."
    },
    {
      "type": "paragraph",
      "text": "Muzyczne zmagania młodych miłośników folkloru oceniała Rada Artystyczna, w której skład wchodzili: Janina Skotnica- etnograf z Muzeum Narodowego w Kielcach, Beata Wojciechowska z Muzeum Wsi Kieleckiej  w Tokarni oraz Michał Stachurski- muzyk z Wojewódzkiego Domu Kultury w Kielcach. Najlepsi artyści otrzymali pamiątkowe dyplomy oraz atrakcyjne nagrody."
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4438.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4441.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4451.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4505.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4514.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4516.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_dzieci_ca_estrada_folkloru_2017_03_dzieci_ca_estrada_folkloru_IMG_4422.jpg",
      "alt": ""
    },
    {
      "type": "paragraph",
      "text": "FOTO: Maria Skorupa"
    },
    {
      "type": "paragraph",
      "text": "Tekst: MGOK"
    }
  ]
}