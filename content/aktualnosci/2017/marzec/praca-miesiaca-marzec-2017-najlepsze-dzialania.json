{
  "title": "PRACA MIESIĄCA – MARZEC 2017",
  "publishDate": "2017-03-01T00:00:00.000Z",
  "thumbnail": "/images/2017/marzec/2017_marzec_praca_miesi_ca_marzec_2017_2017_03_praca_miesi_ca_marzec_2017_DSC_0008.jpg",
  "content": [
    {
      "type": "heading",
      "level": 1,
      "text": "PRACA MIESIĄCA – MARZEC 2017"
    },
    {
      "type": "paragraph",
      "text": "Kochani mimo świątecznego zamieszania nie zapomnieliśmy o wyborze kolejnej pracy miesiąca, a nasze opóźnienie wynika raczej z trudnej decyzji, związanej z wyborem jednego dzieła."
    },
    {
      "type": "paragraph",
      "text": "Tym razem to niemożliwe. Niespełna 7-letnia Malwina Dąbrowska i o rok tylko od niej starsza Amelia Wajs wykonanymi przez siebie pracami nie pozostawiły nam wyboru. W związku z tym na marcowym podium staną razem. Obie pracowały w technice tłustej pasteli na formacie A3. Temat, z którym się zmagały to „Zoo”. Obie twórczynie upodobały sobie długoszyje żyrafy, które jak widać uwielbiają długodziobe tukany- przynajmniej taką przyjaźń w świecie fauny wyobrażają sobie autorki. Dziewczyny odważnie posłużyły się wyraźnym konturem, kontrastem kolorystycznym, a także ciekawymi kompozycjami, które spowodowały, że dosyć ciasne kadry z „Zoo” – to wyczuwalnie radosne, decydowane i odważne szaleństwo małych plastyczek, które z góry wiedzą, co chcą nam przekazać. Warto zauważyć, że w obu pracach widać próbę okiełznania istniejącej już w świadomości dziewczynek przestrzeni. Malwina buduje ją za pomocą zmniejszających się kolejnych sylwet zwierząt. Amelia natomiast radzi sobie z kolejnymi planami, za pomocą kulisowego nakładania na siebie fragmentów żyraf. Serdecznie im gratulujemy i czekamy na kolejne efekty ich pasji…"
    },
    {
      "type": "image",
      "src": "/images/2017/marzec/2017_marzec_praca_miesi_ca_marzec_2017_2017_03_praca_miesi_ca_marzec_2017_DSC_0008.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_praca_miesi_ca_marzec_2017_2017_03_praca_miesi_ca_marzec_2017_DSC_0005.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_praca_miesi_ca_marzec_2017_2017_03_praca_miesi_ca_marzec_2017_DSC_0003.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_praca_miesi_ca_marzec_2017_2017_03_praca_miesi_ca_marzec_2017_DSC_0084.jpg",
      "alt": ""
    },
    {
      "type": "image",
      "src": "/images/2017/marzec/2017_marzec_praca_miesi_ca_marzec_2017_2017_03_praca_miesi_ca_marzec_2017_DSC_0087-1.jpg",
      "alt": ""
    },
    {
      "type": "paragraph",
      "text": "TEKST I FOTO: Patrycja Sus-Lutyńska"
    }
  ]
}