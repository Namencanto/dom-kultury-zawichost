{
  "title": "Jeszcze Polska nie zginęła….",
  "publishDate": "2017-11-01T00:00:00.000Z",
  "thumbnail": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0032.jpg",
  "content": [
    {
      "type": "heading",
      "level": 1,
      "text": "Jeszcze Polska nie zginęła…."
    },
    {
      "type": "paragraph",
      "text": "Tegoroczne obchody Święta Niepodległości miały w naszej gminie wyjątkowy, społeczny wymiar. Uroczystości zainaugurowała Msza Święta w intencji Ojczyzny celebrowana przez księdza proboszcza Piotra Szpyta. Oprócz mieszkańców, w nabożeństwie wzięli udział przedstawiciele samorządu terytorialnego, uczniowie zawichojskich szkół oraz Młodzieżowego Ośrodka Wychowawczego im. Janusza Korczaka, a także przedstawiciele Ochotniczej Straży Pożarnej, którzy na Msze Świętą przybyli ze sztandarami."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0032.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0036.jpg",
      "alt": ""
    },
    {
      "type": "paragraph",
      "text": "Po liturgii, która odbyła się w kościele pw. Św. Jana Chrzciciela wszyscy udali się na plac kościoła parafialnego. Tam, pod pamiątkowymi tablicami okolicznościowymi Burmistrz Miasta i Gminy Zawichost Andrzej Wzorek, Przewodniczący Rady Miejskiej Zawichost Radosław Krakowiak oraz Sekretarz Gminy Zawichost Józef Paćkowski złożyli kwiaty"
    },
    {
      "type": "paragraph",
      "text": "w hołdzie wszystkim poległym patriotom."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0059.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0065.jpg",
      "alt": ""
    },
    {
      "type": "paragraph",
      "text": "Kolejną częścią gminnych obchodów Dnia Niepodległości był program artystyczny, który publiczność mogła oglądać w sali widowiskowej MGOK. Tegoroczna uroczystość składała się z dwóch bloków, pierwszy z nich przygotowali uczniowie i nauczyciele Zespołu Szkół Ogólnokształcących oraz Zespołu Szkoły i Przedszkola w Zawichoście. Dzięki montażowi artystycznemu pt. „Dwa głosy o 11 listopada” młodzież zabrała widownię w historyczną podróż ukazującą trudy walki o wolność ojczyzny."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0109.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0135.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0240.jpg",
      "alt": ""
    },
    {
      "type": "paragraph",
      "text": "Przewodnikiem po meandrach zawiłej i bolesnej historii Polski, a także prowadzącą V koncert pieśni patriotycznych była Zaira Otgianu – uczestniczka zajęć teatralnych prowadzonych przez instruktora Małgorzatę Fronczek."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0392.jpg",
      "alt": ""
    },
    {
      "type": "paragraph",
      "text": "Jak co roku, ten wyjątkowy dzień był okraszony występami zespołów śpiewaczych działających w Miejsko-Gminnym Ośrodku Kultury w Zawichoście. Zespół „Zawichost’, „Linowianki”, „Zielona Dolina” oraz „Mała Zielona Dolina” zaśpiewały m.in. utwory: „Piosenko ma”, „Jedzie, jedzie na kasztance…’’, „Kiedy ułani jadą przez miasteczko..”; „Jak szło wojsko przez ulice…”, „Natalia”, „Hej tam pod Warszawą” oraz „Kołysanka o zakopanej broni…”. Artystów do występu przygotowali instruktorzy: Maria Skorupa"
    },
    {
      "type": "paragraph",
      "text": "i Sławomir Jagodziński."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0251.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0267.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0267-1.jpg",
      "alt": ""
    },
    {
      "type": "paragraph",
      "text": "Na obchodach nie zabrakło również występów solowych. Dziewczęta z sekcji folklorystycznych czarowały swoimi głosami w utworach „Maszerują strzelcy”- Kasia Pawłowska oraz „Róża i bez” (z filmu „Jak rozpętałem II wojnę światową” –Dominika Stempień)."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0348.jpg",
      "alt": ""
    },
    {
      "type": "paragraph",
      "text": "Na naszej scenie zaprezentowała się również sekcja wokalna MGOK prowadzona przez instruktora Sylwię Szymańską-Broś, której podopieczne zaprezentowały porywające interpretacje patriotycznych pieśni i piosenek:"
    },
    {
      "type": "paragraph",
      "text": "• Martyna Bartos – „Białe róże”, „Tchnienie wolności”"
    },
    {
      "type": "paragraph",
      "text": "• Oliwia Winiarczyk -„Biały krzyż”"
    },
    {
      "type": "paragraph",
      "text": "• Katarzyna Pawłowska, Natalia Mazur -„Dziewczyna z granatem”"
    },
    {
      "type": "paragraph",
      "text": "• Zaira Otgianu –„ Dziś idę walczyć mamo” i „Miasto 44”"
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0362.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0371.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0325.jpg",
      "alt": ""
    },
    {
      "type": "paragraph",
      "text": "Po tym wyjątkowym artystycznym widowisku głos zabrał Burmistrz Andrzej Wzorek oraz dyrektor MGOK – Patrycja Sus-Lutyńska, którzy podziękowali zespołom śpiewaczym, wokalistom i recytatorom, a także wszystkim mieszkańcom gminy za wspólne świętowanie odzyskania przez Polskę niepodległości."
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0480.jpg",
      "alt": ""
    },
    {
      "type": "image",
      "src": "/images/2017/listopad/2017_listopad_jeszcze_polska_nie_zgin_a_2017_11_jeszcze_polska_nie_zgin_a_DSC_0454.jpg",
      "alt": ""
    },
    {
      "type": "paragraph",
      "text": "Tekst – Karolina Tomaszewska"
    },
    {
      "type": "paragraph",
      "text": "Miejsko-Gminny Ośrodek Kultury w Zawichoście"
    },
    {
      "type": "paragraph",
      "text": "Foto – P. Sus – Lutyńska, Marcel Rosiński"
    }
  ]
}