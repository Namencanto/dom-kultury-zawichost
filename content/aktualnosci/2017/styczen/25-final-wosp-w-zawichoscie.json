{
  "title": "25. FINAŁ WOŚP",
  "publishDate": "2017-01-01T00:00:00.000Z",
  "thumbnail": "/images/2017/styczen/2017_styczen_25_fina_wo_p_2017_01_25_fina_wo_p_DSC_0204.jpg",
  "content": [
    {
      "type": "heading",
      "level": 1,
      "text": "25. FINAŁ WOŚP"
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0204.jpg",
      "alt": ""
    },
    {
      "type": "paragraph",
      "text": "Kolejne Finały Wielkiej Orkiestry Świątecznej Pomocy zawsze są wyjątkowe. Wokół zawichojskiego sztabu zarejestrowanego w naszym ośrodku skupia się wtedy mnóstwo wspaniałych życzliwych osób, które gotowe są na szelką pomoc organizacyjną – bezinteresowną – płynącą prosto z serca. Nie inaczej było również w tym roku. Udało nam się dokonać całościowych rozliczeń finału, czekamy teraz na potwierdzenia banku oraz Sztabu Centralnego. Oczekując na ostateczne informacje pragniemy przekazać Wam wreszcie garść informacji oraz podziękowań."
    },
    {
      "type": "paragraph",
      "text": "12 634 ZŁOTE 65 GROSZY i garstka obcego bilonu (częściowo nam nieznanego), który zweryfikuje ostatecznie bank – taką kwotę zebrał Sztab 25. Finału Wielkiej Orkiestry Świątecznej Pomocy działający w Miejsko-Gminnym Ośrodku Kultury Zawichoście."
    },
    {
      "type": "paragraph",
      "text": "W tym roku fundacja Jurka Owsiaka z hasłem DLA RATOWANIA ŻYCIA I ZDROWIA DZIECI NA ODDZIAŁACH OGÓLNOPEDIATRYCZNYCH ORAZ DLA ZAPEWNIENIA GODNEJ OPIEKI MEDYCZNEJ SENIOROM. Warto podkreślić, iż jest to największa kwota zebrana w historii zawichojskich finałów."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0087.jpg",
      "alt": ""
    },
    {
      "type": "paragraph",
      "text": "W naszym sztabie kwestowało 60 wolontariuszy ze Szkoły i Przedszkola w Czyżowie Szlacheckim, Zespołu Szkoły i Przedszkola w Zawichoście, Świetlicy Wiejskiej w Podszynie, Miejsko-Gminnego Ośrodka Kultury w Zawichoście. Opiekunami wolontariuszy z wymienionych instytucji byli kolejno: Marzena Drobiazg, Magdalena Gubernat, Małgorzat Kędziora, Iwona Obarska, Dorota Grzesiak, Bożena Kędziora. Większość Pań w tym roku zaangażowały się również w zbiórkę pieniędzy i same mimo szalejącej grypy dzielnie kwestowały z puszkami WOŚP. Szefem zawichojskiego sztabu była Bożena kędziora – instruktor MGOK."
    },
    {
      "type": "paragraph",
      "text": "Kwota zebrana przez wolontariuszy wynosiła 5 932 złote, 55 groszy + garstka obcego bilonu (częściowo nam nieznanego), okazała się ona większa od ubiegłorocznej o ponad 300 zł. Najwięcej zebrali: Marcel Rosiński – 679,07 zł. (reprezentant MGOK Zawichost) – pobił zeszłoroczny rekord, który osiągnęła wtedy Magdalena Góras o około 400 zł., Magdalena Góras – 500,20 (reprezentantka ZSO Zawichost), Julia Mizera – 427,39 zł. (reprezentantka ZSiP Czyżów Szlachecki). Właściwie każdy z wymienionych wyżej wolontariuszy zebrał więcej, niż zwycięzca zeszłorocznego rankingu. I choć w rzeczywistości nie rywalizacja ma w przypadku tej akcji największe znaczenie, bo liczy się każda zebrana złotówka, która i tak trafia do wspólnej krajowej puchy, to fajnie, że wokół WOŚP zawsze jest wesoło, a my obserwujemy świetną zabawę i to jak nasi wolontariusze wkładają całe serce w to by całą mocą wesprzeć potrzebujących. Z licytacji w tym roku wpłynęło 6 702 złote i 10 groszy, to ponad 1200 zł. więcej niż podczas 24. Finału."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0472.jpg",
      "alt": ""
    },
    {
      "type": "paragraph",
      "text": "W podanej kwocie mieści się również dochód z kawiarenki „OWSIANKI”, której organizacja była kontynuacją zeszłorocznego udanego debiutu. Nasi goście podczas finałowego popołudnia chętnie kupowali ciasta i ciepłe napoje, które serwowali uczniowie oraz nauczyciele zawichojskich placówek edukacyjnych – będący również wykonawcami smakołyków. Prym wiódł ZSO, a dowodziła nim po raz kolejny Elżbieta Jabłońska – nauczyciel ZSO. Kawiarenka zebrała 684 złote 10 groszy, to ok 150 zł. więcej niż w roku 2016. W organizacji tego przedsięwzięcia pomagały również Panie – Anna Libor i Ewa Stępień. Smakołyki przygotowali: Marcel Rosiński i Barbara Dziubińska, Bożena Nierubiec, Jakub i Anna Gagatowie, Monika Majewska Bartos i Artur Bartos, Karolina Dutkowska, Oliwia, Oskar i Anna Kozieł, Filip Bunatowski z mamą Ramoną, Jakub Siwiec, Julia Sędrowicz, Gabriela Majewska, Ewa i Patrycja Kielasińska, Natalia Gwóźdź, Julia Góras, Joanna Stępień, Natalia Łukawska, Adam Czubernat, Kacper Grzesiak, Elżbieta Jabłońska, Natalia Kwiecińska, Agata Mazur, Patrycja Wieczorkowska, Paweł Filipek, Katarzyna Rycerz, Wiktoria Chmielewska, Anna Kryształowska, Andżelika i Karolina Sobieszkoda, Magdalena Barszcz."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0497.jpg",
      "alt": ""
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0455.jpg",
      "alt": ""
    },
    {
      "type": "paragraph",
      "text": "Oj były rekordy w licytacji … i to jakie. Katarzyna i Jerzy Sobieszkodowie – sadownicy z Zawichostu – wylicytowali obraz – akwarelę autorstwa Leszka Kwiatkowskiego „Widok Zawichostu z drugiego brzegu Wisły” za 1 010zł. Hitem aukcji były gadżety WOŚP 2017. Joanna i Grzegorz Szeligowie – właściciele Firmy ZAW-TRANS z Zawichostu, którzy corocznie wspierają akcję wylicytowali koszulkę WOŚP 2017 za 410 złotych, Radosław Krakowiak – Przewodniczący Rady Miejskiej Zawichost za 150 zł. wylicytował kalendarz ścienny WOŚP 2017."
    },
    {
      "type": "paragraph",
      "text": "Swoją obecnością finał wsparli: przewodniczący Rady Powiatu Sandomierskiego – Tomasz Huk, burmistrz Miasta i Gminy Zawichost – Andrzej Wzorek. Radę Miejską reprezentował przewodniczący Rady Miejskiej Zawichost – Radosław Krakowiak."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0382.jpg",
      "alt": ""
    },
    {
      "type": "paragraph",
      "text": "Całą imprezę poprowadziła Małgosia Czajkowska, która tworząc wyjątkową atmosferę – szczególnie licytacji, której tempo z pewnością aktywizuje wszystkich siedzących na sali, pozwala nam w to jedno – wyjątkowe popołudnie na chwilę zapomnieć o biegnącym czasie i skupić swą uwagę na tym, by jak najwięcej dać innym, którzy potrzebują pomocy."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0499.jpg",
      "alt": ""
    },
    {
      "type": "paragraph",
      "text": "Licytację przedmiotów uświetniły występy na scenie – przygotowane przez osoby związane z naszym ośrodkiem kultury: zespoły taneczne NADZIEJA oraz LOVE DANCE,"
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0276.jpg",
      "alt": ""
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0239.jpg",
      "alt": ""
    },
    {
      "type": "paragraph",
      "text": "solistki z sekcji wokalnej MGOK: Martyna Bartos, Amelia Zimoląg i Julia Mizera."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0432.jpg",
      "alt": ""
    },
    {
      "type": "paragraph",
      "text": "Koncert świąteczny zaprezentował zespół śpiewaczy „Zawichost”,"
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0356.jpg",
      "alt": ""
    },
    {
      "type": "paragraph",
      "text": "pokazał się również „Gang Świętego Mikołaja” oraz zespół KONSYSTORZ gościnnym występem wielokrotnie nagradzanej w znaczących konkursach wokalnych Alicji Śmielak."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0692.jpg",
      "alt": ""
    },
    {
      "type": "paragraph",
      "text": "Rzesze fanów zgromadziła w naszym budynku Katarzyna Góras – finalistka VII edycji THE VOICE OF POLAND, która podziękowała mieszkańcom naszej gminy za sms-owe wsparcie podczas konkursowego show."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0624.jpg",
      "alt": ""
    },
    {
      "type": "paragraph",
      "text": "Po raz pierwszy na orkiestrowej scenie gościliśmy Warsztat Terapii Zajęciowej przy Gminie Zawichost – jego podopieczni zagrali mini-spektakl „Rzepka” na podstawie Juliana Tuwima."
    },
    {
      "type": "paragraph",
      "text": "Już po 20.00 wyszliśmy na tradycyjne ŚWIATEŁKO DO NIEBA. Następnie scenę wypełnili wolontariusze, którzy zostali obdarowani gadżetami oraz podziękowaniami ze Sztabu Centralnego."
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0354.jpg",
      "alt": ""
    },
    {
      "type": "paragraph",
      "text": "Oto lista osób, firm i organizacji, które wsparły 25. Finał WOŚP i wystawiły do licytacji swoje przedmioty i gadżety – a jest ona o wiele dłuższa niż w latach poprzednich:"
    },
    {
      "type": "paragraph",
      "text": "Sebastian Kosiak, Agnieszka Snopek, Eugenia i Andrzej Mądry „Sklep wielobranżowy” w Zawichoście, Ilona i Jarosław Dziubińscy „Sklep wielobranżowy” w Zawichoście, Lidia i Adam Kapturowie „Sklep wielobranżowy” w Zawichoście, Jadwiga i Bogdan Jaśkiewiczowie „Kiosk” w Zawichoście, Firma „Doradca” Usługi BHP w Piotrowicach, Beata Grabowska „Księgarnia” w Zawichoście, Janusz Winiarczyk „Sklep wielobranżowy” w Zawichoście, Katarzyna i Andrzej Porzycowie „Sklep wielobranżowy” w Zawichoście, Małgorzata i Zbigniew Frączkowie Park Etnograficzny „Pod Kogutem” w Dąbiu, Klaudia Winiarczyk, Karolina i Konstanty Krawczyńscy „Krawmedia” z Zawichostu, Klasa VI ZSiP w Czyżowie Szlacheckim, Marek Mirosław – naczelnik Urzędu Pocztowego w Zawichoście, Zofia Luścińska, Monika Majewska – Bartos i Artur Bartos, Marta Król i Piotr Stępień, Marian Majewski „Zakład Nadzoru Budowlanego” w Zawichoście, Leszek Kwiatkowski, Środowiskowy Dom Samopomocy z Zawichostu, Kancelaria Finansowo-Ubezpieczeniowa Edward Kędziora & Synowie z Zawichostu, Warsztaty Terapii Zajęciowej przy Gminie Zawichost w Piotrowicach, Tomasz Huk – Przewodniczący Rady Powiatu Sandomierskiego, Elżbieta i Andrzej Bednarscy F.H.U. „BEDOM” I RTV w Zawichoście, Sklep „Lewiatan” Orient Res Sp. z o.o., Sztab Główny WOŚP w Warszawie, Apteka „NOVA” w Zawichoście, Krystyna Bełczowska, Stanisława Frańczak, Patrycja Sus-Lutyńska – dyrektor MGOK w Zawichoście, Teresa i Stanisław Stępniowie „Pasieka rodzinna” w Bidzinach, Katarzyna i Jacek Stępniowie „Sklep wielobranżowy” w Ożarowie, Marzena i Ryszard Kwiatkowscy „Delikatesy Centrum”, Anna Rosińska, Anna Chmielewska-Kozieł, Szymon Stępień, Marcel Rosiński, Renata Chmielewska, Elżbieta Jabłońska oraz liczni darczyńcy anonimowi."
    },
    {
      "type": "paragraph",
      "text": "PODZIĘKOWANIA"
    },
    {
      "type": "paragraph",
      "text": "Gorące podziękowania składam: dyrektorom szkół – Annie Strugalskiej, Marzenie Drobiazg, Annie Żak – za coroczne wsparcie działań naszego sztabu; bezpośrednim opiekunkom wolontariuszy reprezentującym placówki edukacyjne –Małgorzacie Kędziorze, Iwonie Obarskiej, Dorocie Grzesiak, Magdalenie Gubernat, Marzenie Drobiazg – za opiekę nad wolontariuszami z poszczególnych instytucji, kwestującymi od wczesnych godzin rannych na terenie całej gminy oraz miasta Zawichost; Renacie i Grzegorzowi Siwkom – właścicielom firmy „Carrefour” – za przygotowanie i zasponsorowanie pysznych i pożywnych kanapek, które otrzymali wolontariusze,"
    },
    {
      "type": "image",
      "src": "/images/2017/styczen/2017_styczen_25_fina_wo_p_2017_01_25_fina_wo_p_DSC_0091.jpg",
      "alt": ""
    },
    {
      "type": "paragraph",
      "text": "Marzenie i Ryszardowi Kwiatkowskim – właścicielom firmy „Delikatesy Centrum” – za owoce dla wolontariuszy; uczniom, opiekunom i ich rodzicom, którzy wyposażyli w bajeczne ciasta kawiarenkę „OWSIANKĘ” oraz dyżurowali w niej przez całe popołudnie; wychowankom MGOK – prezentującym swój program artystyczny, zaproszonym zespołom, wokalistkom i ich opiekunom artystycznym – za entuzjazm i przekonanie z jakim podchodzą do występów i prezentacji w tym szczególnym dniu; wolontariuszom – za wytrwałość, rzetelność i odpowiedzialność podczas zbiórki pieniędzy; osobom prywatnym, instytucjom, firmom i organizacjom – za wystawienie na licytację atrakcyjnych przedmiotów, usług i gadżetów; licytującym – za wsparcie, dynamiczną atmosferę i niezapomnianą zabawę, jaką tworzą chętnie wykupując proponowane przedmioty, dodatkowo podkręcając atmosferę poprzez podbijanie ceny; komisji liczącej zgromadzone środki – za sprawne ich przeliczenie i pomoc w zabezpieczeniu; sołtysom poszczególnych miejscowości naszej gminy – za pomoc w informowaniu mieszkańców wiosek o harmonogramie pracy wolontariuszy w terenie; Komendantowi Komisariatu w Dwikozach – Piotrowi Gniaziowi, pracownikom policji za nadzór nad całą akcją oraz profilaktyczne spotkania informacyjne dla wolontariuszy, Marcelowi Rosińskiemu za pomoc organizacyjną, a także wszystkim pracownikom zawichojskiego ośrodka kultury – za bezpośrednie przygotowanie popołudniowego koncertu finałowego WOŚP 2016."
    },
    {
      "type": "paragraph",
      "text": "Podziękowania – Szef Sztabu 25. Finału WOŚP – Bożena Kedziora"
    },
    {
      "type": "paragraph",
      "text": "tekst – Patrycja Sus- Lutyńska"
    },
    {
      "type": "paragraph",
      "text": "foto: Marcel Rosiński"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}