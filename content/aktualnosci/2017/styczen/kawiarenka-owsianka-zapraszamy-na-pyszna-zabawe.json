{
  "title": "Kawiarenka owsianka",
  "publishDate": "2017-01-01T00:00:00.000Z",
  "thumbnail": "/images/2017/styczen/2017_styczen_kawiarenka_owsianka_2017_01_kawiarenka_owsianka_DSC_0002.jpg",
  "content": [
    {
      "type": "heading",
      "level": 1,
      "text": "Kawiarenka owsianka"
    },
    {
      "type": "image",
      "src": "/images/2017/styczen/2017_styczen_kawiarenka_owsianka_2017_01_kawiarenka_owsianka_DSC_0002.jpg",
      "alt": ""
    },
    {
      "type": "paragraph",
      "text": "To zeszłoroczny pomysł, który całkiem fajnie się sprawdził. Kawiarenka z pysznymi słodkościami nie pozwala na to, by tak po prostu ją ominąć. Twórcami ciast i ciasteczek są uczniowie placówek edukacyjnych gminy Zawichost oraz ich rodzice, a także pracownicy i współpracownicy MGOK. Prym wiodą tu jednak ZSO i SP Zawichost, a akcją dowodzi już po raz kolejny niezastąpiona Pani Ela Jabłońska, która przy wsparciu młodzieży i pomagających jej nauczycieli doskonale radzi sobie z zadaniem menagera OWSIANKI. Wszystkich, którzy mają ochotę i potrafią upiec coś pysznego zapraszamy do zasilenia asortymentu kawiarenki. Na datki z niej czekają potrzebujący, a na słodkości wszyscy Ci, którzy spędzają z nami kilka dobrych godzin podczas tego wyjątkowego niedzielnego popołudnia. Oczywiście proponujemy również gorącą kawę i herbatę."
    }
  ]
}