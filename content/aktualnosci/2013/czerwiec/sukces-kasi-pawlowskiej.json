{
  "title": "Sukces  Kasi Pawłowskiej",
  "publishDate": "2013-06-01T00:00:00.000Z",
  "thumbnail": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0002.jpg",
  "content": [
    {
      "type": "heading",
      "level": 1,
      "text": "Sukces  Kasi Pawłowskiej"
    },
    {
      "type": "paragraph",
      "text": "47. Ogólnopolski Festiwal Kapel i Śpiewaków Ludowych w Kazimierzu Dolnym nad Wisłą – 30 czerwca 2013 roku"
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0002.jpg",
      "alt": ""
    },
    {
      "type": "paragraph",
      "text": "Zespół śpiewaczy ZAWICHOST zakwalifikował się do udziału w 47. Ogólnopolskim Festiwalu Kapel i Śpiewaków Ludowych w Kazimierzu Dolnym nad Wisłą.  Doceniając 15-letni dorobek artystyczny zespołu, jury Międzynarodowych Buskich Spotkań z Folklorem, postanowiła nominować go w kategorii zespołów śpiewaczych, do udziału w prestiżowym nadwiślańskim festiwalu. Ponadto w kategorii DUŻY – MAŁY lub inaczej MISTRZ I UCZEŃ do udziału w w/w przeglądzie zakwalifikowano także Kasię Pawłowską  (ucznia) i jej mamę Janinę Bańcer ( mistrza).  Wszyscy razem reprezentowali województwo świętokrzyskie."
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0071.jpg",
      "alt": "MGOK Zawichost Ożarów Patrycja Sus - Lutyńska "
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0121.jpg",
      "alt": "MGOK Zawichost Ożarów Patrycja Sus - Lutyńska"
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0085.jpg",
      "alt": ""
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0131.jpg",
      "alt": ""
    },
    {
      "type": "paragraph",
      "text": "Sam fakt udziału w tej prestiżowej imprezie jest dużym wyróżnieniem. Spotykają się tam najlepsi z najlepszych z całej Polski. W swoistym klimacie  kazimierzowskiego rynku,  który w tym okresie jest ubogacony różnorodnością wszelakiego rękodzieła ludowego, muzyką ludową ze wszystkich zakątków Polski oraz mnóstwem  zespołów i artystów ludowych, odbywał się wyżej wymieniony festiwal."
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0142.jpg",
      "alt": "MGOK Zawichost Ożarów Patrycja Sus - Lutyńska"
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0004.jpg",
      "alt": ""
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0141.jpg",
      "alt": ""
    },
    {
      "type": "paragraph",
      "text": "Trwa on zawsze  cztery dni  i jest największym świętem folkloru w Polsce. Rada artystyczna jest bardzo wymagająca i kompetentna. Skupia wybitnych znawców folkloru , którzy bardzo wnikliwie oceniają wszystkie prezentacje –  począwszy  od  doboru repertuaru, poprzez jego wykonanie, aż do szczegółowej analizy strojów, w których występują zespoły.  Przegląd ten cechuje duża konkurencja i bardzo wysoki poziom prezentacji artystycznych.  Zespołowi ZAWICHOST  nie udało się zająć miejsca na podium, natomiast Kasia Pawłowska, o czym informuje z dumą, wyśpiewała tam sobie II miejsce.  Tym większy to sukces, że dawno już przedstawiciel województwa świętokrzyskiego nie zdobył na tym festiwalu żadnej nagrody."
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0043.jpg",
      "alt": ""
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0041.jpg",
      "alt": ""
    },
    {
      "type": "image",
      "src": "/images/2013/czerwiec/2013_czerwiec_sukces_kasi_paw_owskiej_2013_06_sukces_kasi_paw_owskiej_DSC_0092.jpg",
      "alt": ""
    },
    {
      "type": "paragraph",
      "text": "tekst:"
    },
    {
      "type": "paragraph",
      "text": "Maria Skorupa"
    },
    {
      "type": "paragraph",
      "text": "foto:"
    },
    {
      "type": "paragraph",
      "text": "Patrycja Sus – Lutyńska, Maria Skorupa"
    },
    {
      "type": "paragraph",
      "text": "i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}