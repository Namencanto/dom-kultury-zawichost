{
  "title": "OWOCNE KOLĘDOWANIE",
  "publishDate": "2013-01-01T00:00:00.000Z",
  "thumbnail": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0129.jpg",
  "content": [
    {
      "type": "heading",
      "level": 1,
      "text": "OWOCNE KOLĘDOWANIE"
    },
    {
      "type": "paragraph",
      "text": "20. stycznia br. w Gminnym Ośrodku Kultury w Modliborzycach odbył się XV Międzypowiatowy Przegląd Kolęd i Pastorałek. Wykonawcy reprezentowali powiat janowski, kraśnicki, tarnobrzeski i sandomierski. Tradycją stały się już coroczne wyjazdy na w/w przegląd zespołów śpiewaczych z naszej placówki, które tym razem w swojej kategorii wyśpiewały sobie II miejsce na podium (zespół „Zawichost”) oraz wyróżnienie (zespół „Linowiacy”). Dodać należy, że konkurencja była niemała – bowiem organizatorzy gościli w owo niedzielne popołudnie ponad 150 wykonawców."
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0129.jpg",
      "alt": ""
    },
    {
      "type": "paragraph",
      "text": "Podobnie jak w poprzednich latach, także podczas tegorocznego przeglądu uczestnicy prezentowali po dwa utwory, oceniane przez trzyosobowe jury pod j kierownictwem Barbary Nazarewicz – dyrektor Muzeum Regionalnego w Janowie Lubelskim.  Szczególnie wysoko punktowano najstarsze kolędy i te z rodzaju kolęd życzących, śpiewanych dla panien, kawalerów, gospodarzy czy młodych par."
    },
    {
      "type": "paragraph",
      "text": "Po części oficjalnej mogliśmy popróbować wspaniałych modliborzyckich przysmaków przy wspólnej biesiadzie, tańcach i śpiewie. Współorganizatorem Przeglądu było Starostwo Powiatowe w Janowie Lubelskim oraz Urząd Gminy w Modliborzycach."
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0127.jpg",
      "alt": ""
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0021.jpg",
      "alt": ""
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0155.jpg",
      "alt": ""
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0203.jpg",
      "alt": ""
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0239.jpg",
      "alt": ""
    },
    {
      "type": "image",
      "src": "/images/2013/styczen/2013_styczen_owocne_kol_dowanie_2013_01_owocne_kol_dowanie_DSC_0222.jpg",
      "alt": ""
    },
    {
      "type": "paragraph",
      "text": "tekst i foto –  Patrycja Sus-Lutyńska"
    }
  ]
}