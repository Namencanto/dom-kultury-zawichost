{
  "title": "ZAWICHOST NAJLEPSZY W ŁONIOWIE",
  "publishDate": "2013-09-01T00:00:00.000Z",
  "thumbnail": "/images/2013/wrzesien/2013_wrzesien_zawichost_najlepszy_w_oniowie_2013_09_zawichost_najlepszy_w_oniowie_DSC_0376.jpg",
  "content": [
    {
      "type": "heading",
      "level": 1,
      "text": "ZAWICHOST NAJLEPSZY W ŁONIOWIE"
    },
    {
      "type": "paragraph",
      "text": "W   niedzielę  1 września  w Łoniowie,  po raz  kolejny odbyło się Powiatowe Święto Plonów."
    },
    {
      "type": "image",
      "src": "/images/2013/wrzesien/2013_wrzesien_zawichost_najlepszy_w_oniowie_2013_09_zawichost_najlepszy_w_oniowie_DSC_0376.jpg",
      "alt": ""
    },
    {
      "type": "paragraph",
      "text": "Uroczystość  rozpoczął przemarsz barwnego korowodu dożynkowego, składającego się z przedstawicieli gmin powiatu sandomierskiego, który wyruszył   z placu przed  Urzędem Gminy do kościoła pod wezwaniem  św. Mikołaja, gdzie sprawowana była dziękczynna Msza Święta. Po nabożeństwie również  w uroczystym, dostojnym  przemarszu wszyscy udali się na plac dożynkowy,  gdzie odbyła się dalsza część uroczystości."
    },
    {
      "type": "image",
      "src": "/images/2013/wrzesien/2013_wrzesien_zawichost_najlepszy_w_oniowie_2013_09_zawichost_najlepszy_w_oniowie_DSC_0367.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_zawichost_najlepszy_w_oniowie_2013_09_zawichost_najlepszy_w_oniowie_DSC_0384.jpg",
      "alt": ""
    },
    {
      "type": "paragraph",
      "text": "Naszą gminę reprezentowały zespoły ludowe z MGOK  – „Linowianki” i „Zawichost”. Wieniec uwiła Pani  Janina Bańcer z pomocą członkiń zespołu  „Linowianki”. Władze naszej gminy reprezentował  przewodniczący Rady Miasta i Gminy  Zawichost Radosław Krakowiak, który złożył zebranym okolicznościowe życzenia. Liczna i barwna delegacja w odświętnych strojach sandomierskich  zaprezentowała się na scenie tradycyjnie ośpiewując  i prezentując swój wieniec."
    },
    {
      "type": "image",
      "src": "/images/2013/wrzesien/2013_wrzesien_zawichost_najlepszy_w_oniowie_2013_09_zawichost_najlepszy_w_oniowie_DSC_0389.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_zawichost_najlepszy_w_oniowie_2013_09_zawichost_najlepszy_w_oniowie_DSC_0349.jpg",
      "alt": ""
    },
    {
      "type": "paragraph",
      "text": "Szczególnie cieszy nas fakt, że ozdoba naszej delegacji zwyciężyła w konkursie na najpiękniejszy wieniec dożynkowy, który 8 września reprezentować będzie powiat sandomierski na Wojewódzkim Święcie Plonów w Bogorii. Jest to dla nas zaszczyt i wyróżnienie, niewątpliwie przyczyniające się do promocji gminy Zawichost. Naszym  zespołom  serdecznie dziękujemy  i życzymy równie udanej prezentacji na dożynkach wojewódzkich."
    },
    {
      "type": "paragraph",
      "text": "tekst: Maria Skorupa"
    },
    {
      "type": "paragraph",
      "text": "foto: Patrycja Sus-Lutyńska"
    },
    {
      "type": "paragraph",
      "text": "i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}