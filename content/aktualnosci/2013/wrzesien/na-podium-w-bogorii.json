{
  "title": "NA PODIUM W BOGORII",
  "publishDate": "2013-09-01T00:00:00.000Z",
  "thumbnail": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0240.jpg",
  "content": [
    {
      "type": "heading",
      "level": 1,
      "text": "NA PODIUM W BOGORII"
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0240.jpg",
      "alt": ""
    },
    {
      "type": "paragraph",
      "text": "Zaowocował sukces odniesiony podczas tegorocznych powiatowych dożynek w Łoniowie. Przypomnę, że wieniec reprezentujący naszą gminę – wykonany przez Janinę Bańcer –  członkinię zespołu  Linowianki działającego w MGOK Zawichost, zwyciężył w konkursie na najpiękniejszy  wieniec dożynkowy  powiatu sandomierskiego"
    },
    {
      "type": "paragraph",
      "text": "– o czym pisaliśmy na łamach naszej strony internetowej kilka dni temu."
    },
    {
      "type": "paragraph",
      "text": "W związku z w/w,  reprezentacja naszej gminy, składająca się z członków zespołów śpiewaczych „Zawichost”"
    },
    {
      "type": "paragraph",
      "text": "i  „Linowianki”  reprezentowała 8. września 2013 roku powiat sandomierski podczas  dożynek wojewódzkich"
    },
    {
      "type": "paragraph",
      "text": "w Bogorii."
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0222.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0147.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0007.jpg",
      "alt": ""
    },
    {
      "type": "paragraph",
      "text": "Tradycyjnie wszystkie delegacje powiatów województwa świętokrzyskiego przeszły w barwnym korowodzie do miejscowego kościoła, gdzie sprawowana była   dziękczynna Msza Święta.  Tuż po niej, wszyscy uczestnicy, w asyście młodzieżowej orkiestry dętej oraz zgromadzonych z różnych zakątków województwa kapel ludowych, udali się w kierunku  miejscowego stadionu, gdzie  kontynuowano  uroczystości dożynkowe. Organizatorzy także i tutaj zaplanowali konkurs na najpiękniejszy wieniec, wykonany zgodnie z nakazem tradycji,  który ma za zadanie reprezentować województwo świętokrzyskie na dożynkach  prezydenckich w Spale."
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0222.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0170.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0054.jpg",
      "alt": ""
    },
    {
      "type": "paragraph",
      "text": "Po uprzednim ośpiewaniu  wieńców przez poszczególne delegacje ogłoszono wyniki w/w konkursu. Jak się okazało odnieśliśmy kolejny sukces. Nasza ozdoba, na czternaście   zgłoszonych do  konkursu wieńców zajęła III miejsce. Ustąpiła powiatowi opatowskiemu (II miejsce) i pińczowskiemu (I miejsce). Po raz kolejny okazało się, że znajomość tradycji zaowocowała."
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0041.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0239.jpg",
      "alt": ""
    },
    {
      "type": "paragraph",
      "text": "Doświadczenie i wieloletnia działalność w  tej dziedzinie zespołów oraz zaangażowanie samej autorki Janiny Bańcer dowodzą, że warto poświęcać czas własnym pasjom."
    },
    {
      "type": "paragraph",
      "text": "Na czele delegacji reprezentującej Powiat Sandomierski stanęli:  Starosta Powiatu Sandomierskiego   – Stanisław Masternak, Przewodniczący Rady Powiatu Sandomierskiego – Tomasz Huk,  burmistrz Miasta i Gminy Zawichost Tomasz Siwek  oraz Przewodniczący Rady Miejskiej Zawichost – Radosław Krakowiak."
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0184.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0195.jpg",
      "alt": ""
    },
    {
      "type": "image",
      "src": "/images/2013/wrzesien/2013_wrzesien_na_podium_w_bogorii_2013_09_na_podium_w_bogorii_DSC_0205.jpg",
      "alt": ""
    },
    {
      "type": "paragraph",
      "text": "Składamy serdeczne podziękowania członkom Ochotniczych Straży Pożarnych Gminy Zawichost"
    },
    {
      "type": "paragraph",
      "text": "za pomoc w niesieniu wieńca dożynkowego."
    },
    {
      "type": "paragraph",
      "text": "tekst: Maria Skorupa"
    },
    {
      "type": "paragraph",
      "text": "foto: Patrycja Sus-Lutyńska"
    },
    {
      "type": "paragraph",
      "text": "i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}