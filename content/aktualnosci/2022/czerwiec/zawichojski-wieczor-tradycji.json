{
  "title": "ZAWICHOJSKI WIECZÓR TRADYCJI",
  "publishDate": "2022-06-01T00:00:00.000Z",
  "thumbnail": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd1-7-680x1024.jpg",
  "content": [
    {
      "type": "heading",
      "level": 1,
      "text": "ZAWICHOJSKI WIECZÓR TRADYCJI"
    },
    {
      "type": "paragraph",
      "text": "Część trzecia – zamykająca sobotnie wydarzenia w Zawichoście – kilka słów, wiele podziękowań, fotoreportaż MGOK"
    },
    {
      "type": "paragraph",
      "text": "Rozstrzygnięcie konkursu na Najpiękniejszy Wianek Świętojański, wręczenie GRAND PRIX w sztandarowym XI Wyścigu Wianków organizowanym pod patronatem Katarzyny Kondziołki – Burmistrz Zawichostu oraz „Sobótka w wiślanej mgle – artystyczny performance nadwiślański” w wykonaniu Zawichojskiego Teatru Miejskiego – to atrakcje, na które liczyć mogli Ci, którzy mierząc się z upalnym dniem – dobrnęli do końca – na zawichojski przyczółek promowy. Serdecznie gratulujemy tym, którzy zwyciężyli w wymienionych konkurencjach, w pierwszej: paniom – Joannie Młodożeńcy (I miejsce), Annie Młodożeńcy (II miejsce), druhnom i druhom z MDP OSP Linów (III miejsce), Karolinie Nogackiej (wyróżnienie), członkiniom KGW w Czyżowie Szl. (wyróżnienie), a także Mateuszowi Sobczykowi, który tym razem miał najwięcej szczęścia w tradycyjnie nieprzewidywalnym wyścigu wianków. Cieszy nas również udział wszystkich, którzy złożyli prace – miło, że tak wiele osób aktywnie kultywuje dawne zwyczaje. Dziękujemy paniom: Barbarze Simm, Henryce Wójcik, Renacie Dacy za kolejny już rok pracy w konkursowej komisji artystycznej. Wspólnie z Burmistrz Zawichostu panie wręczyły nagrody finansowe ufundowane przez Gminę Zawichost oraz rzeczowe przygotowane przez UMiG i MGOK. Na deskach oryginalnej sceny, którą stał się słynny zawichojski prom -wystąpiła kobieca reprezentacja Zawichojskiego Teatru Miejskiego działającego w MGOK – było zaskakująco, oryginalnie i klimatycznie. Dziękujemy naszym aktorkom oraz Małgorzacie Fronczek (reżyseria) i Małgorzacie Czajkowskiej (choreografia). Ukłony dla pana Krzysztofa Strugały – właściciela promu oraz druhen i druhów z OSP Zawichost za pomoc w organizacji konkursów oraz piękne ognisko sobótkowe."
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd1-7-680x1024.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd2-7.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd3-7.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd4-6.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi5-680x1024.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi6-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi7-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi8-1-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi9-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi12-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi22-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi11-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi13-1-680x1024.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi14-1024x680.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_wi15-680x1024.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd18-1.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd19.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd20.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_zawichojski_wiecz_r_tradycji_2022_06_zawichojski_wiecz_r_tradycji_zd21.jpg",
      "alt": ""
    },
    {
      "type": "paragraph",
      "text": "Tekst i foto: MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}