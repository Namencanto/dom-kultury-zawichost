{
  "title": "FABRYKA WYOBRAŹNI – V EDYCJA",
  "publishDate": "2022-06-01T00:00:00.000Z",
  "thumbnail": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd1-4.jpg",
  "content": [
    {
      "type": "heading",
      "level": 1,
      "text": "FABRYKA WYOBRAŹNI – V EDYCJA"
    },
    {
      "type": "paragraph",
      "text": "21 czerwca 2022 r. otworzyliśmy wystawę plastyki dziecięcej – to już kolejna – V edycja Fabryki wyobraźni. Kolorowo zrobiło się w naszej sali wystawowej – ekspozycja będzie cieszyć odwiedzających do końca lipca. Twórczość najmłodszych nie zna granic. Niecodzienne wydarzenie, to nie tylko prezentacja prac najmłodszych uzdolnionych artystycznie, to również podsumowanie aktualnego roku kulturalnego w sekcji plastycznej MGOK w Zawichoście."
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd1-4.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd2-4.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd3-4.jpg",
      "alt": ""
    },
    {
      "type": "paragraph",
      "text": "Poza autorami gościliśmy ich rodziców, dziadków i przyjaciół. Swoją obecnością zaszczyciła nas również Katarzyna Kondziołka – Burmistrz Zawichostu, która doceniła kilkumiesięczne starania artystyczne młodych twórców. Osobiste gratulacje uzupełniła słodkim podarunkiem dla każdego, kto z dumą odbierał pamiątkowy dyplom podsumowujący całoroczne działania plastyczne."
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd4-3.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd5-3.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd6-3.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd9.jpg",
      "alt": ""
    },
    {
      "type": "paragraph",
      "text": "Artystyczne popołudnie otworzyła Patrycja Sus – dyrektor MGOK, o codzienności zajęć plastycznych, grupach wiekowych, tematach i technikach opowiedziała Agata Osika-Kucharska – instruktor plastyki naszego ośrodka."
    },
    {
      "type": "paragraph",
      "text": "A na koniec kolorowe – zapowiadające wakacje – szaleństwo, proszek holi dla wszystkich!"
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd7-1.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd8.jpg",
      "alt": ""
    },
    {
      "type": "image",
      "src": "/images/2022/czerwiec/2022_czerwiec_fabryka_wyobra_ni_v_edycja_2022_06_fabryka_wyobra_ni_v_edycja_zd10.jpg",
      "alt": ""
    },
    {
      "type": "paragraph",
      "text": "Życzymy dobrych wakacji i zapraszamy na kolejny artystyczny sezon do pracowni plastycznej."
    },
    {
      "type": "paragraph",
      "text": "Rodzicom dziękujemy za zaufanie, a panu Jerzemu Kucharskiemu za kolejne fotografie dokumentujące nasze wydarzenia."
    },
    {
      "type": "paragraph",
      "text": "Tekst: MGOK"
    },
    {
      "type": "paragraph",
      "text": "Foto: J. Kucharski/MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}