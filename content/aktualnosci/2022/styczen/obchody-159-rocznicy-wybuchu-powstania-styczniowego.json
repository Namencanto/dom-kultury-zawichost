{
  "title": "OBCHODY 159. ROCZNICY WYBUCHU POWSTANIA STYCZNIOWEGO",
  "publishDate": "2022-01-01T00:00:00.000Z",
  "thumbnail": "/images/2022/styczen/2022_styczen_obchody_159_rocznicy_wybuchu_powstania_styczniowego_2022_01_obchody_159_rocznicy_wybuchu_powstania_styczniowego_po1.jpg",
  "content": [
    {
      "type": "heading",
      "level": 1,
      "text": "OBCHODY 159. ROCZNICY WYBUCHU POWSTANIA STYCZNIOWEGO"
    },
    {
      "type": "paragraph",
      "text": "W 159. rocznicę wybuchu Powstania Styczniowego odbyły się w Czyżowie Szlacheckim i Zawichoście uroczystości patriotyczne, w których udział wzięli m.in.: parlamentarzyści, przedstawiciele władz wojewódzkich, powiatowych, gminnych, służb mundurowych, instytucji oświaty i kultury, gminnych Ochotniczych Straży Pożarnych, a także duchowni oraz mieszkańcy."
    },
    {
      "type": "paragraph",
      "text": "Organizatorami uroczystości byli: Katarzyna Kondziołka Burmistrz Zawichostu, Marek Kwitek Poseł na Sejm RP. Współorganizatorami byli: Miejsko-Gminny Ośrodek Kultury w Zawichoście i 3. Batalion Radiotechniczny."
    },
    {
      "type": "paragraph",
      "text": "Dwudniowe obchody rocznicowe rozpoczęły się w sobotę, 22 stycznia, na cmentarzu parafialnym w Czyżowie Szlacheckim, gdzie z udziałem delegacji z gminy Mirzec, na rodzinnych grobach powstańców: Jadwigi Prendowskiej, Jadwigi Świątkiewiczowej (matki ks. Stanisława Świątkiewicza), Antoniego Szelągiewicza, zostały złożone kwiaty i zapalone znicze."
    },
    {
      "type": "image",
      "src": "/images/2022/styczen/2022_styczen_obchody_159_rocznicy_wybuchu_powstania_styczniowego_2022_01_obchody_159_rocznicy_wybuchu_powstania_styczniowego_po1.jpg",
      "alt": "Obchody Powstania Styczniowego obraz 1"
    },
    {
      "type": "image",
      "src": "/images/2022/styczen/2022_styczen_obchody_159_rocznicy_wybuchu_powstania_styczniowego_2022_01_obchody_159_rocznicy_wybuchu_powstania_styczniowego_po2.jpg",
      "alt": "Obchody Powstania Styczniowego obraz 2"
    },
    {
      "type": "paragraph",
      "text": "Niedzielne uroczystości rozpoczęła wspólna modlitwa oraz złożenie kwiatów na cmentarzu św. Leonarda, przy grobie braci Ludwika i Kazimierza Nurowskich. Część patriotyczna odbyła się przy tablicach upamiętniających braci Nurowskich powstańców styczniowych, gdzie nastąpiło złożenie wieńców i zapalenie zniczy."
    },
    {
      "type": "image",
      "src": "/images/2022/styczen/2022_styczen_obchody_159_rocznicy_wybuchu_powstania_styczniowego_2022_01_obchody_159_rocznicy_wybuchu_powstania_styczniowego_po3.jpg",
      "alt": "Obchody Powstania Styczniowego obraz 3"
    },
    {
      "type": "image",
      "src": "/images/2022/styczen/2022_styczen_obchody_159_rocznicy_wybuchu_powstania_styczniowego_2022_01_obchody_159_rocznicy_wybuchu_powstania_styczniowego_po4.jpg",
      "alt": "Obchody Powstania Styczniowego obraz 4"
    },
    {
      "type": "paragraph",
      "text": "Wydarzenie odbyło się w asyście wojskowej 3. Sandomierskiego Batalionu Radiotechnicznego oraz przy oprawie muzycznej w wykonaniu członków Sandomierskiej Orkiestry Dętej."
    },
    {
      "type": "paragraph",
      "text": "Tekst: archiwum Urzędu Miasta i Gminy Zawichost. Foto: Robert Gradziński, archiwum MGOK."
    }
  ]
}