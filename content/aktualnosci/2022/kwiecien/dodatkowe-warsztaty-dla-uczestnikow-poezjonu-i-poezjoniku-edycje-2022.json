{
  "title": "DODATKOWE WARSZTATY DLA UCZESTNIKÓW POEZJONU I POEZJONIKU – EDYCJE 2022",
  "publishDate": "2022-04-01T00:00:00.000Z",
  "thumbnail": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd1-4.jpg",
  "content": [
    {
      "type": "heading",
      "level": 1,
      "text": "DODATKOWE WARSZTATY DLA UCZESTNIKÓW POEZJONU I POEZJONIKU – EDYCJE 2022"
    },
    {
      "type": "paragraph",
      "text": "W minioną środę 27 kwietnia 2022 roku, odbył się pierwszy etap warsztatów recytatorsko-teatralnych, które w zawichojskiej strażnicy poprowadził Krzysztof Czubak – aktor, wokalista, animator kultury, twórca i reżyser Teatru WYJŚCIE, instruktor teatralny współpracujący z licznymi ośrodkami kultury, także w zakresie pracy w komisjach artystycznych oceniających konkursy związane z propagowaniem poezji."
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd1-4.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd2-4.jpg",
      "alt": ""
    },
    {
      "type": "paragraph",
      "text": "To już kolejne doświadczenie współpracy naszego ośrodka kultury z Krzysztofem. W listopadzie roku ubiegłego, podczas trzydniowych warsztatów z zakresu improwizacji scenicznej i praktycznej, spotkał się z aktorami tworzonego w tamtym czasie Zawichojskiego Teatru Miejskiego."
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd3-4.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd4-4.jpg",
      "alt": ""
    },
    {
      "type": "paragraph",
      "text": "Pomysł na zajęcia z dziećmi i młodzieżą – zdeklarowanymi uczestnikami IV edycji Dziecięcego Turnieju Recytatorskiego POZEZJIONIK oraz V edycji Młodzieżowego Konkursu Recytatorskiego POEZJON, które od początku realizujemy wspólnie z Fundacją „Dla Pokoleń”, pojawił się około pół roku temu – podczas wstępnych planów związanych z organizacją kolejnych wiosennych spotkań z poezją."
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd5-1.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd6-2.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd7-2.jpg",
      "alt": ""
    },
    {
      "type": "paragraph",
      "text": "Dwuetapowa struktura warsztatów jest wsparciem merytorycznym ze strony MGOK dla Wszystkich, którzy zadeklarowali udział w tegorocznych turniejach. Obligatoryjnie, w podziale na dwa etapy, biorą w nich udział zarówno uczestnicy, jak i opiekunowie artystyczni. Warsztaty nakierowane są tematycznie na aspekty związane z wyborem i doborem repertuaru, prezentacją technik zapamiętywania tekstu, interpretacją sceniczną, pokonywaniem tremy. Naszym zamiarem było również to, by przed turniejami uczestnicy w sposób naturalny oswoili się z przestrzenią sceny."
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd8-2-680x1024.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd10-2.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd9-2.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_ZD15.jpg",
      "alt": ""
    },
    {
      "type": "paragraph",
      "text": "W części pierwszej udział wzięło około 60 recytatorów oraz 8 opiekunów artystycznych, pracowali w podziale na 5 grup. Była to również okazja do integracji podopiecznych dwóch placówek edukacyjnych z terenu naszej gminy. Dziękujemy dyrektorom oraz nauczycielom ZSiP w Zawichoście oraz ZSiP w Czyżowie Szlacheckim za współpracę. Słowa wdzięczności za pomoc w koordynacji spotkań wszystkich grup kierujemy do Pań: Joanny Chmielewskiej, Katarzyny Rycerz oraz Anety Mazur."
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_ZD16.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd11.jpg",
      "alt": ""
    },
    {
      "type": "paragraph",
      "text": "Na koniec przypominamy, że etap drugi, zgodnie z założeniem regulaminowym, zorganizowany zostanie w rozbiciu na dwa dni około tydzień przed przesłuchaniami. Uczestnicy POEZJONIKU spotkają się z Krzysztofem Czubakiem 23 maja 2022r. Recytatorzy POEZJONU – 01 czerwca 2022r. Tym razem warsztaty odbędą się w mniej liczebnych grupach. Do zobaczenia"
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd12-1-680x1024.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd14-1-680x1024.jpg",
      "alt": ""
    },
    {
      "type": "image",
      "src": "/images/2022/kwiecien/2022_kwiecien_dodatkowe_warsztaty_dla_uczestnik_w_poezjonu_i_poezjoniku_edycje_2022_2022_04_dodatkowe_warsztaty_dla_uczestnik_w_poezjonu_i_poezjoniku_edycje_2022_zd13-1.jpg",
      "alt": ""
    },
    {
      "type": "paragraph",
      "text": "Tekst i foto: MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}