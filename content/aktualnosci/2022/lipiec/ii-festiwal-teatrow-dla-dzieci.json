{
  "title": "II FESTIWAL TEATRÓW DLA DZIECI",
  "publishDate": "2022-07-01T00:00:00.000Z",
  "thumbnail": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd2.jpg",
  "content": [
    {
      "type": "heading",
      "level": 1,
      "text": "II FESTIWAL TEATRÓW DLA DZIECI"
    },
    {
      "type": "paragraph",
      "text": "W dniach 18-20 lipca mieliśmy przyjemność współorganizować II Festiwal Teatrów dla Dzieci realizowany w Parku Etnograficznym „Pod Kogutem” w Dąbiu. To już kolejny rok spotkań z aktorami i animacjami, które wspólnie z organizatorem głównym i pomysłodawcą wydarzenia proponujemy najmłodszym w ramach wakacyjnego wypoczynku."
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd2.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd1.jpg",
      "alt": ""
    },
    {
      "type": "paragraph",
      "text": "Trzy dni wypełnione atrakcjami miały za zadanie uczyć, bawić oraz zwyczajnie umilić czas, w którym uczestnicy festiwalu odpoczywają od rytmu codzienności. Tym razem gościliśmy aktorów Teatru Jednej Miny z animacyjnym widowiskiem zatytułowanym „Ale cyrk! Świat niezwykłych umiejętności”, aktorów Teatru MAŁGO ze spektaklem „Bajkowy przekładaniec” oraz aktorów Teatru Lalek IGRASZKA, którzy zagrali przedstawienie „Wiślana opowieść” i poprowadzili warsztaty „Budowa lalki teatralnej”. Było kolorowo, bajecznie i radośnie. Z nadzieją na kolejne, dziękujemy wymienionym za piękne spotkanie."
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd4.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd5.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd6-680x1024.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd7.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_te8-1024x680.jpg",
      "alt": ""
    },
    {
      "type": "paragraph",
      "text": "Trzydniowy program uatrakcyjniły również bańki mydlane, które towarzyszyły nam właściwie od pierwszego dnia festiwalu. Małe, duże i wielkie unosiły się na dąbską łąką, która tym razem wyglądała jeszcze bardziej niezwykle. Dziękujemy za miło spędzony czas najmłodszym oraz ich opiekunom, także tym którzy reprezentują lokalne środowiskowe świetlice. Dziękujemy również za kolejną propozycje wspólnej pracy właścicielom Parku Etnograficznego „Pod Kogutem” – Małgorzacie i Zbigniewowi Fronczkom, których pomysły na dobre wpisały się w mapę wydarzeń kulturalnych Miasta i Gminy Zawichost."
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd10.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_te13-1024x680.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_te15-1024x680.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd12.jpg",
      "alt": ""
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd13.jpg",
      "alt": ""
    },
    {
      "type": "paragraph",
      "text": "Współorganizatorem, a jednocześnie stroną dofinansowującą II Festiwal Teatrów dla Dzieci była również Gmina Zawichost. W oficjalnym otwarciu uczestniczyła Katarzyna Kondziołka – Burmistrz Zawichostu – również dziękujemy. Z nadzieją spotkania w przyszłym roku, pozdrawiamy! Wydarzenie dofinansował Zarząd Województwa Świętokrzyskiego."
    },
    {
      "type": "image",
      "src": "/images/2022/lipiec/2022_lipiec_ii_festiwal_teatr_w_dla_dzieci_2022_07_ii_festiwal_teatr_w_dla_dzieci_zd3.jpg",
      "alt": ""
    },
    {
      "type": "paragraph",
      "text": "Tekst i foto: MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}