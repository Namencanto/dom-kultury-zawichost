{
  "title": "Muzyczny Dzień Kobiet w Zawichoście",
  "publishDate": "2019-03-01T00:00:00.000Z",
  "thumbnail": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_1str.jpg",
  "content": [
    {
      "type": "heading",
      "level": 1,
      "text": "Muzyczny Dzień Kobiet w Zawichoście"
    },
    {
      "type": "heading",
      "level": 4,
      "text": "Napoleon Bonaparte twierdził, że: „Bóg także jest autorem: jego proza to mężczyzna, jego poezja to kobieta”. I właśnie poetycki, liryczny, a jednocześnie ujmujący był koncert z okazji Międzynarodowego Dnia Kobiet w wykonaniu Katarzyny Góras oraz akompaniującego na pianinie Rafała Czarnackiego."
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_1str.jpg",
      "alt": ""
    },
    {
      "type": "heading",
      "level": 4,
      "text": "7. marca 2019 r. w sali widowiskowej Miejsko-Gminnego Ośrodka Kultury w Zawichoście celebrowaliśmy symboliczny dzień, w którym uwydatniona i doceniana jest rola kobiet w życiu społecznym, zawodowym i rodzinnym."
    },
    {
      "type": "heading",
      "level": 4,
      "text": "I to właśnie Panie były tego wieczoru w centrum. Wydarzenie otworzyła Pani Patrycja Sus-Lutyńska- dyrektor MGOK. Przybyłych gości, z Panią Agatą Wojtyszek –Wojewodą Świętokrzyskim na czele, przywitała Pani Katarzyna Kondziołka – Burmistrz Zawichostu oraz Pani Edyta Rębiś – Przewodnicząca Rady Miejskiej Zawichost. Głosem czarowała nasza krajanka, niezwykle utalentowana wokalistka o anielskim głosie i takiej samej duszy- Katarzyna Góras."
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_DSC_0263str.jpg",
      "alt": ""
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_DSC_0489str.jpg",
      "alt": ""
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_DSC_0488str.jpg",
      "alt": ""
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_DSC_0400-str.jpg",
      "alt": ""
    },
    {
      "type": "heading",
      "level": 4,
      "text": "Po koncercie głos zabrała Pani Agata Wojtyszek- Wojewoda Świętokrzyski. Najlepsze życzenia wszystkim Paniom złożyli również Panowie: Waldemar Maruszczak – Radny Powiatu Sandomierskiego oraz Tomasz Siwek – zastępca Burmistrza Zawichostu, którzy dodatkowo wręczyli Paniom tulipany oraz zaprosili wszystkich  na lampkę szampana oraz tort."
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_DSC_0384str.jpg",
      "alt": ""
    },
    {
      "type": "image",
      "src": "/images/2019/marzec/2019_marzec_muzyczny_dzie_kobiet_w_zawicho_cie_2019_03_muzyczny_dzie_kobiet_w_zawicho_cie_DSC_0585str.jpg",
      "alt": ""
    },
    {
      "type": "heading",
      "level": 4,
      "text": "Paniom obecnym na koncercie, ale także tym, które być nie mogły, a są częścią naszej MGOK-owej codzienności życzymy wytrwałości, pogody ducha oraz powodzenia na każdej płaszczyźnie życia."
    },
    {
      "type": "paragraph",
      "text": "Tekst: Karolina Tomaszewska"
    },
    {
      "type": "paragraph",
      "text": "Foto: Karolina Tomaszewska, Marcel Rosiński"
    }
  ]
}