{
  "thumbnail": "/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_DSC_0137STR.jpg",
  "title": "GMINNE ŚWIĘTO PLONÓW W ZAWICHOŚCIE!",
  "publishDate": "2019-08-01T00:00:00.000Z",
  "eventDate": "2019-08-01T00:00:00.000Z",
  "content": "<div class=\"entry-content\">\n\t\t\t\t\t\t\t\n\t\t\t\t\t\t\t\n<figure class=\"wp-block-image\"><img fetchpriority=\"high\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_DSC_0137STR.jpg\" alt=\"\" class=\"wp-image-6794\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_DSC_0137STR.jpg 800w, /images/2019/sierpien/DSC_0137STR-300x199.jpg 300w, /images/2019/sierpien/DSC_0137STR-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; W\nsłoneczną niedzielę – 18 sierpnia 2019 roku, Gmina Zawichost obchodziła\nuroczyste Święto Plonów. Tradycyjnie zorganizowane zostało ono w stolicy gminy\n– Zawichoście. Zmieniła się za to lokalizacja wydarzenia&nbsp; w obrębie miasta – tym razem świętowaliśmy\nwspólnie na placu Rynku Małego.</p>\n\n\n\n<figure class=\"wp-block-image\"><img decoding=\"async\" width=\"800\" height=\"563\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_1str.jpg\" alt=\"\" class=\"wp-image-6797\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_1str.jpg 800w, /images/2019/sierpien/1str-300x211.jpg 300w, /images/2019/sierpien/1str-768x540.jpg 768w\" sizes=\"(max-width: 800px) 100vw, 800px\"></figure>\n\n\n\n<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O\ngodzinie 14.30 w kościele pw. św. Jana Chrzciciela spotkali się mieszkańcy\ncałej gminy. Wspólnie z lokalnymi władzami, gospodarzami – starostami\ntegorocznej edycji uroczystości, gośćmi, którzy odwiedzili w tym dniu\nZawichost, duchownymi, przedstawicielami jednostek organizacyjnych gminy,\nmiejscowych instytucji pozarządowych, wzięli udział w uroczystej dziękczynnej\nMszy Świętej, którą poprowadził proboszcz parafii WNMP – ks. Piotr Szpyt.</p>\n\n\n\n<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zażynki,\nwyżynki, okrężne, dożynki, dziś święto coraz częściej kryjące się pod nową –\nbardziej uniwersalną nazwą – święto plonów, to zawsze wyjątkowy dzień, który\nchoć w wielu miejscach obchodzony jest nieco inaczej, od dawien dawna jest\njednym z najbardziej zakotwiczonych w tradycji świąt związanych z polskim kalendarzem\nobrzędowym. </p>\n\n\n\n<figure class=\"wp-block-image\"><img decoding=\"async\" width=\"800\" height=\"613\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_2.jpg\" alt=\"\" class=\"wp-image-6798\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_2.jpg 800w, /images/2019/sierpien/2-300x230.jpg 300w, /images/2019/sierpien/2-768x588.jpg 768w\" sizes=\"(max-width: 800px) 100vw, 800px\"></figure>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"534\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_3-1.jpg\" alt=\"\" class=\"wp-image-6800\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_3-1.jpg 800w, /images/2019/sierpien/3-1-300x200.jpg 300w, /images/2019/sierpien/3-1-768x513.jpg 768w\" sizes=\"(max-width: 800px) 100vw, 800px\"></figure>\n\n\n\n<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O\ntym, że święto to jest wciąż żywe i niezwykle dla nas ważne świadczył piękny –\nkolorowy i tłumny korowód, który od kościoła do Rynku Małego poprowadzili\ndruhowie OSP Gminy Zawichost, w tym jego najmłodsi przedstawiciele – członkowie\nMDP OSP Zawichost, którzy obchodzili w tą niedzielę podwójne święto. Tuż przed\nobrzędem dożynkowym, zaplanowanym na scenie – oficjalnie weszli do grona\nstrażackiej rodziny, składając uroczyste ślubowanie, które poprowadził\nkomendant OSP Zawichost – Jarosław Siemieniec. Tuż za dumnie prezentującymi\nnowe umundurowanie, otrzymane od Gminy Zawichost, strażakami szli starostowie\ntegorocznego święta:</p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_4.jpg\" alt=\"\" class=\"wp-image-6801\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_4.jpg 800w, /images/2019/sierpien/4-300x199.jpg 300w, /images/2019/sierpien/4-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p><strong>Katarzyna Cieszkowska</strong> z miejscowości Wygoda. Wspólnie z mężem – Adamem wychowuje\ndwójkę dzieci – 7-letnią Marikę oraz 4-letniego Marcela oraz prowadzi\ngospodarstwo rolne o powierzchni 30 hektarów, na którym uprawia pszenicę,\njęczmień, kukurydzę oraz użytki zielone. Dodatkowo ich gospodarstwo\nspecjalizuje się w produkcji mleka. Pani Katarzyna piastuje funkcję sołtysa wsi\nWygoda.</p>\n\n\n\n<p><strong>Krzysztof Mizera</strong> z miejscowości Czyżów Szlachecki. Wraz z żona Danutą\nwychowuje trzech synów – 16-letniego Kacpra, 15-letniego Sebastiana oraz\n4-letniego Stanisława. Ich sadowniczo-warzywne gospodarstwo ma powierzchnię 6\nhektarów. Zajmują się przede wszystkim uprawą: wiśni, jabłek, truskawek, a\ntakże pomidorów, czy ogórków. Dodatkowo prowadzą hodowle kwiatów. Od roku 2018\nPan Krzysztof jest sołtysem wsi Czyżów Plebański.</p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_16.jpg\" alt=\"\" class=\"wp-image-6802\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_16.jpg 800w, /images/2019/sierpien/16-300x199.jpg 300w, /images/2019/sierpien/16-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>Dalej\nwładze gminy oraz reprezentacje dziewięciu aż w tym roku wsi: Chrapanowa,\nCzyżowa Plebańskiego, Czyżowa Szlacheckiego, Dąbia, Dziurowa, Józefkowa,\nLinowa, Wygody i Wyspy. Każda z nich ubrana w okolicznościowe stroje niosła\nwieniec dożynkowy – nieodłączny rekwizyt tegoż święta, wykonany z kłosów zbóż,\nowoców, warzyw, świeżych i suszonych kwiatów, kolorowych wstążek. A przyznać\nnależy, że twórcy tegorocznych wieńców mocno się postarali, by nie było łatwo\nwyłonić ten najlepszy, najpiękniejszy, który na kolejnym – powiatowym szczeblu\nświęta plonów reprezentuje Gminę Zawichost. Niełatwe zadanie miało konkursowe\njury, złożone z pań etnografek, które dwoiły się i troiły by wybrać jak\nnajlepiej – zgodnie z założeniami obowiązującego regulaminu konkursowego.</p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_6.jpg\" alt=\"\" class=\"wp-image-6803\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_6.jpg 800w, /images/2019/sierpien/6-300x199.jpg 300w, /images/2019/sierpien/6-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>Istotę święta dożynkowego podkreśla obrzęd przekazania i\ndzielenia chleba. <em>W imieniu\nrolników i gospodarzy z terenu gminy Zawichost, w tym wyjątkowym dniu Święta\nDziękczynienia za tegoroczne plony, składamy na Pani ręce ten dorodny bochen\nchleba, jako symbol ciężkiej pracy rolników. Czynimy to z nadzieją, że w domach\nmieszkańców naszej gminy nigdy chleba nie zabraknie, a dzielenie się nim będzie\nwyrazem naszej jedności i wzajemnego poszanowania – </em>powiedzieli Katarzyna\nCieszkowska i Krzysztof Mizera – Gospodarze, podając bochen chleba burmistrz\nZawichostu – Katarzynie Kondziołce, której na scenie towarzyszyła\nprzewodnicząca Rady Miejskiej Zawichost – Edyta Rębiś.</p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_7.jpg\" alt=\"\" class=\"wp-image-6804\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_7.jpg 800w, /images/2019/sierpien/7-300x199.jpg 300w, /images/2019/sierpien/7-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_8.jpg\" alt=\"\" class=\"wp-image-6805\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_8.jpg 800w, /images/2019/sierpien/8-300x199.jpg 300w, /images/2019/sierpien/8-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>Kolejnym punktem\nprogramu było tradycyjne ośpiewanie wieńców dożynkowych. Na scenie\nzaprezentowały się wszystkie miejscowości. </p>\n\n\n\n<p>Prezentacji\nwspólnie z władzami i gospodarzami wysłuchali: Marek Kwitek – poseł na sejm RP,\nJarosław Rusiecki – senator RP, przybyła w imieniu Wojewody Świętokrzyskiego –\nAnna Paluch – doradca Wojewody, Marek Jońca – członek Zarządu Województwa\nŚwiętokrzyskiego, Magdalena Zieleń – radna Sejmiku Województwa\nŚwiętokrzyskiego, Tomasz Huk – przewodniczący Rady Powiatu Sandomierskiego,\nMarcin Piwnik – starosta Powiatu Sandomierskiego, Andrzej Swajda – sekretarz\nPowiatu Sandomierskiego, Waldemar Maruszczak – radny&nbsp; Rady Powiatu Sandomierskiego oraz Aleksandra\nKlubińska – burmistrz Miasta i Gminy Koprzywnica, Krzysztof Tworek – wójt Gminy\nObrazów, Szymon Kołacz – wójt Gminy Łoniów, Robert Paluch – wójt Gminy Wilczyce\nwraz z wiceprzewodniczącym Rady Gminy – Dariuszem Chmielem , Paweł Niedźwiedź –\nzastępca burmistrza Sandomierza, Marzena Urban – Żelazowska – wójt Gminy\nSadowie, Paweł Rędziak – zastępca burmistrza Ożarowa, a także przedstawiciele\nkomendanta powiatowego PSP – st. kpt. Piotra Krytusy oraz komendanta\npowiatowego KPP insp. Dariusza Chmielowca.</p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_9.jpg\" alt=\"\" class=\"wp-image-6806\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_9.jpg 800w, /images/2019/sierpien/9-300x199.jpg 300w, /images/2019/sierpien/9-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_12.jpg\" alt=\"\" class=\"wp-image-6807\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_12.jpg 800w, /images/2019/sierpien/12-300x199.jpg 300w, /images/2019/sierpien/12-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>Czas oczekiwania\nna werdykt komisji artystycznej wypełnił koncert podhalańskich „Baciarów”. Już\npierwsze dźwięki tej niezwykle popularnej i lubianej kapeli porwały do zabawy\ntłumnie zgromadzoną na placu publiczność.</p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_13.jpg\" alt=\"\" class=\"wp-image-6808\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_13.jpg 800w, /images/2019/sierpien/13-300x199.jpg 300w, /images/2019/sierpien/13-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>Po godzinie\n19.00 jury w składzie: Iwona Łukawska i Kinga Kędziora-Palińska z Muzeum\nOkręgowego w Sandomierzu oraz Halina Sadecka, etnografka z Sandomierza,\nodczytało protokół. Decyzją komisji miejsce pierwsze, a co za tym idzie\nnominację do reprezentacji Gminy Zawichost na Powiatowym Święcie Plonów w Koprzywnicy\notrzymało sołectwo Wyspa. </p>\n\n\n\n<p>Wszystkie grupy\nwieńcowe otrzymały z rąk władz dyplomy okolicznościowe, nagrody finansowe oraz\nokazjonalne kosze z wiktuałami. Ze strony burmistrz – Katarzyny Kondziołki nie\nzabrakło również gratulacji i podziękowań za zaangażowanie sołectw w\nprzygotowanie lokalnego święta plonów. </p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_10.jpg\" alt=\"\" class=\"wp-image-6809\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_10.jpg 800w, /images/2019/sierpien/10-300x199.jpg 300w, /images/2019/sierpien/10-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_11.jpg\" alt=\"\" class=\"wp-image-6810\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_11.jpg 800w, /images/2019/sierpien/11-300x199.jpg 300w, /images/2019/sierpien/11-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>Podczas całej uroczystości chętni mogli odwiedzić stoiska promocyjne miejscowości: Chrapanów, Czyżów Szlachecki, Czyżów Plebański, Dąbie, Dziurów, Józefków. Linów, Wygodę, Koła Łowieckiego „Hubert” nr 1 z Jakubowic, DKMS-u; skorzystać z atrakcji proponowanych przez wesołe miasteczko oraz pozostałe stoiska handlowe.<br>Prawie do północy zgromadzonych na placu uczestników imprezy bawił zespół Vabank.</p>\n\n\n\n<p>Święto Plonów poprowadzili dziennikarze Radia Leliwa – Joanna\nKwiatkowska oraz Wojciech Lis.<em></em></p>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_14.jpg\" alt=\"\" class=\"wp-image-6811\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_14.jpg 800w, /images/2019/sierpien/14-300x199.jpg 300w, /images/2019/sierpien/14-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<figure class=\"wp-block-image\"><img loading=\"lazy\" decoding=\"async\" width=\"800\" height=\"531\" src=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_15.jpg\" alt=\"\" class=\"wp-image-6812\" srcset=\"/images/2019/sierpien/2019_sierpien_gminne_wi_to_plon_w_w_zawicho_cie_2019_08_gminne_wi_to_plon_w_w_zawicho_cie_15.jpg 800w, /images/2019/sierpien/15-300x199.jpg 300w, /images/2019/sierpien/15-768x510.jpg 768w\" sizes=\"(max-width: 800px) 100vw, 800px\"></figure>\n\n\n\n<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; tekst – <em>P. Sus-Lutyńska</em><br> foto – <em>A. Osika Kucharska, J. Kucharski</em> <br></p>\n\n\n\n<h6 class=\"wp-block-heading\"> <em>ZAWARTOŚĆ STRONY ORAZ WSZYSTKIE FOTOGRAFIE SĄ AUTORSTWA MGOK W ZAWICHOŚCIE, ZGODNIE Z PRZEPISAMI USTAWY Z DNIA 4 LUTEGO 1994 R.<br>O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE.</em> </h6>\n\t\t\t\t\t\t\n\t\t\t\t\t\t</div>"
}