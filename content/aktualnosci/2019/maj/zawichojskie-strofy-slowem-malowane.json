{
  "title": "Zawichojskie strofy słowem malowane",
  "publishDate": "2019-05-01T00:00:00.000Z",
  "thumbnail": "/images/2019/maj/2019_maj_zawichojskie_strofy_s_owem_malowane_2019_05_zawichojskie_strofy_s_owem_malowane_DSC_6608str.jpg",
  "content": [
    {
      "type": "heading",
      "level": 1,
      "text": "Zawichojskie strofy słowem malowane"
    },
    {
      "type": "paragraph",
      "text": "24. maja 2019 r. w\nMiejsko-Gminnym Ośrodku Kultury w Zawichoście odbyła się promocja pierwszego\ntomiku wierszy Jerzego Banajskiego.  Wydarzenie\npołączone było z wystawą prac inspirowanych twórczością poety, które wykonały\npanie z sekcji bibułkarskiej MGOK."
    },
    {
      "type": "paragraph",
      "text": "Zgromadzonych\ngości przywitały Patrycja Sus-Lutyńska –dyrektor Miejsko-Gminnego Ośrodka\nKultury w Zawichoście oraz Ewa Kwiatkowska- prezes Stowarzyszenia Spełnić\nmarzenia."
    },
    {
      "type": "paragraph",
      "text": "O twórczości poety wypowiedział się także Janusz Czuba, który był odpowiedzialny za adiustację jego tekstów."
    },
    {
      "type": "paragraph",
      "text": "Sam\nautor również mówił o swoich inspiracjach i procesie twórczym, a następnie\nodczytał kilka utworów. Kolejne wiersze przeczytały dla publiczności panie\nZofia Siuś oraz Danuta Szeliga."
    },
    {
      "type": "paragraph",
      "text": "Promocji\ntomiku „Zawichojskie strofy słowem malowane” towarzyszyła wystawa prac\nwykonanych  techniką batiku przez panie:\nZofie Luścińską, Barbarę Simm, Zofię Siuś, Emilię Szczepaniak, Danutę Szeligę,\nReginę Tysę, Henrykę Wójcik oraz Agatę Osikę-Kucharską. Ilustracje inspirowane\ntwórczością Jerzego Banajskiego powstały w ramach warsztatów batiku pod\nkierunkiem Eleonory Diener-Czuby."
    },
    {
      "type": "paragraph",
      "text": "W\nlokalnym wydarzeniu kulturalnym udział wziął prezes Zarządu Lokalnej Grupy\nDziałania Ziemi Sandomierskiej – pan Janusz Stasiak."
    },
    {
      "type": "paragraph",
      "text": "Publikacja powstała w ramach grantu „Zawichojskie strofy-słowem malowane” finansowanego ze środków Programu Rozwoju Obszarów Wiejskich na lata 2014-2020 za pośrednictwem Lokalnej Grupy Działania Ziemi Sandomierskiej w ramach projektu grantowego „Aktywna społeczność lokalna na obszarze LGD Ziemi Sandomierskiej”."
    },
    {
      "type": "image",
      "src": "/images/2019/maj/2019_maj_zawichojskie_strofy_s_owem_malowane_2019_05_zawichojskie_strofy_s_owem_malowane_DSC_6608str.jpg",
      "alt": ""
    },
    {
      "type": "image",
      "src": "/images/2019/maj/2019_maj_zawichojskie_strofy_s_owem_malowane_2019_05_zawichojskie_strofy_s_owem_malowane_DSC_6619str.jpg",
      "alt": ""
    },
    {
      "type": "image",
      "src": "/images/2019/maj/2019_maj_zawichojskie_strofy_s_owem_malowane_2019_05_zawichojskie_strofy_s_owem_malowane_DSC_6657str.jpg",
      "alt": ""
    },
    {
      "type": "paragraph",
      "text": "Foto: Jerzy Kucharski"
    },
    {
      "type": "paragraph",
      "text": "Tekst: Karolina Tomaszewska"
    }
  ]
}