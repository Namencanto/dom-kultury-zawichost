---
thumbnail: "/images/2023/czerwiec/2023_czerwiec_pami_ci_j_zefa_myjaka_2023_06_pami_ci_j_zefa_myjaka_myjak.jpg"
title: "Pamięci Józefa Myjaka"
publishDate: "2023-06-01T00:00:00.000Z"
eventDate: "2023-06-01T00:00:00.000Z"
---

<div class="entry-content">
							
							
<figure class="wp-block-image size-full"><a href="http://mgok-zawichost.pl/wp-content/uploads/2023/07/myjak.jpg"><img fetchpriority="high" decoding="async" width="452" height="638" src="/images/2023/czerwiec/2023_czerwiec_pami_ci_j_zefa_myjaka_2023_06_pami_ci_j_zefa_myjaka_myjak.jpg" alt="" class="wp-image-9797" srcset="/images/2023/czerwiec/2023_czerwiec_pami_ci_j_zefa_myjaka_2023_06_pami_ci_j_zefa_myjaka_myjak.jpg 452w, /images/2023/czerwiec/myjak-213x300.jpg 213w" sizes="(max-width: 452px) 100vw, 452px"></a></figure>



<p>Ze smutkiem i żalem przyjęliśmy wiadomość o śmierci Pana Józefa Myjaka – etnografa, regionalisty, autora setek wydawnictw poświęconych terenowi Sandomierszczyzny, rzecznika prasowego Wojewody Tarnobrzeskiego, redaktora, publicysty, animatora kultury, w bogatym życiorysie także pracownika placówek oświatowych i instytucji kultury, w tym dawnego tarnobrzeskiego WDK.</p>



<p>Jak wielu pracowników samorządowych instytucji, mięliśmy zaszczyt współpracować z Panem Józefem. Był dla nas <a></a>encyklopedią wiedzy o regionie, oparciem w wielu działaniach, które wymagały osadzenia w wiedzy z zakresu historii, etnografii, a także geografii terenu, z którym związana jest nasza codzienność. Materiały, które udostępniał, zbierał, archiwizował, tworzył samodzielnie i we współpracy – to nieoceniona baza i „biblioteka lokalna”, która niesie pamięć o tym, skąd pochodzimy. Jej tworzeniu poświęcił całe życie, zawsze pełne ludzi i pracy, której sumiennie i ze spokojem oddawał każdy dzień. Konsekwencją działań wokół drobnych rzeczy – pozostawił po sobie wielkie dzieło, poświęcone również ziemi zawichojskiej.</p>



<p>„Zawichojska Akademia Sztuki”, „Zawichojskie bajania”, „Zawichojski Lamus Kultury Dawnej – Żywe Muzeum Regionalne Powiśla Zawichojskiego” – to projekty, z których korzystamy do dziś, a pamięć o Panu Józefie pozostanie w każdym z nich i w wielu innych, których nie sposób wymienić.</p>



<p>Niezliczona ilość spotkań, rozmów, telefonów, porad i wsparcia, którego potrzebowaliśmy, które mięliśmy przez wiele lat od jednej osoby, tego już nie będzie i trudno nam nawet mieć nadzieję, że da się to jakkolwiek zastąpić.</p>



<p>Czasem spotykamy ludzi niezwykłych i takim Pan Józef pozostanie w naszych myślach.</p>



<p>Odszedł Człowiek pogodny, życzliwy i łagodny, patrzący na świat inaczej – z charakterystycznym dla siebie dystansem i spokojem. Cenił codzienność, relacje, dostrzegał rzeczy drobne, mimo pełnych pracy dni, nigdy nie zabrakło mu czasu dla drugiego człowieka. Pan Józef Myjak, po kilkuletniej wyczerpującej chorobie, zmarł 18 czerwca 2023 roku, 20 czerwca pożegnali go rodzina i przyjaciele w kaplicy domu pogrzebowego w Sandomierzu, nabożeństwo żałobne oraz złożenie prochów w rodzinnym grobowcu na cmentarzu w podwarszawskim Brwinowie, odbyło się 24 czerwca 2023 roku, miał 74 lata.</p>
						
						</div>
