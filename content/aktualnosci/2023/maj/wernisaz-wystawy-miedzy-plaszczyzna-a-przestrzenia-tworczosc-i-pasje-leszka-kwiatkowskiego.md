---
thumbnail: "/images/2023/maj/2023_maj_wernisa_wystawy_mi_dzy_p_aszczyzn_a_przestrzeni_tw_rczo_i_pasje_leszka_kwiatkowskiego_2023_05_wernisa_wystawy_mi_dzy_p_aszczyzn_a_przestrzeni_tw_rczo_i_pasje_leszka_kwiatkowskiego_KWIATEK-PLAKAT-724x1024.jpg"
title: "Wernisaż wystawy „Między płaszczyzną a przestrzenią” twórczość i pasje Leszka Kwiatkowskiego"
publishDate: "2023-05-01T00:00:00.000Z"
eventDate: "2023-05-01T00:00:00.000Z"
---

<div class="entry-content">
							
							
<p>Serdecznie zapraszamy do wzięcia udziału w wernisażu wystawy pt. „Między płaszczyzną a przestrzenią” twórczość i pasje Leszka Kwiatkowskiego. Wernisaż odbędzie się 13 maja 2023 r. o godzinie 18.00 w sali wystaw Miejsko-Gminnym Ośrodku Kultury w Zawichoście w ramach III Zawichojskiej Nocy Muzeów.</p>



<p>Choć mieszka w Tarnobrzegu, jest związany z Zawichostem poprzez pochodzenie i miejsce pracy, gdyż od 1984 roku przez wiele lat był pracownikiem Młodzieżowego Ośrodka Wychowawczego, jako nauczyciel i wychowawca. Kontynuuje rodzinne tradycje artystyczne.</p>



<p>Dziadek Walery był znanym kowalem – artystą, ojciec Mieczysław spełniał się w muzyce, zaś on, Leszek tworzy rzeźby i maluje obrazy olejne i akwarele. Twórczość fascynowała go od wczesnego dzieciństwa. Jako mały chłopiec często bywał w kuźni dziadka, mieszczącej się przy ulicy Leonarda, gdzie podglądał jego warsztat twórczy. Wtedy podjął pierwsze samodzielne próby artystyczne. Zaczął rzeźbić w drewnie, ale też sprawdzał swoje umiejętności w innych materiałach, np. w kamieniu czy węglu. Wcześnie zaczął też malować.</p>



<p>Spełnienia szukał w różnych technikach plastycznych, tworząc drzeworyty, linoryty oraz akwarele, czy obrazy olejne. Tematyka tych prac była różnorodna: martwa natura, motywy sakralne oraz pejzaże bliższych i dalszych okolic. Od roku 2001 swoją twórczość prezentuje na wystawach, a także wysyła na konkursy, na których otrzymuje nagrody i wyróżnienia. Pierwsza wystawa miała miejsce w MGOK w Zawichoście, następne w wielu miastach południowo-wschodniej Polski, np. w Tarnobrzegu czy Rzeszowie. Co jakiś czas powraca do Zawichostu, by prezentować nam swoje nowe osiągnięcia.</p>



<p>Obecna wystawa jest bodaj piątą w naszym mieście. Tym razem poza rzeźbami i wedutami, możemy zobaczyć studyjne akty. To znaczy, że artysta ciągle się rozwija i poszukuje nowych tematów. Na co dzień uważni przechodnie mogą podziwiać rzeźbę w jednym z ogrodów posesji przy ulicy Żeromskiego lub rodzinny grobowiec na starym cmentarzu przy ulicy Leonarda, dłuta Leszka Kwiatkowskiego.</p>



<figure class="wp-block-image size-large"><a href="http://mgok-zawichost.pl/wp-content/uploads/2023/05/KWIATEK-PLAKAT-scaled.jpg"><img fetchpriority="high" decoding="async" width="724" height="1024" src="/images/2023/maj/2023_maj_wernisa_wystawy_mi_dzy_p_aszczyzn_a_przestrzeni_tw_rczo_i_pasje_leszka_kwiatkowskiego_2023_05_wernisa_wystawy_mi_dzy_p_aszczyzn_a_przestrzeni_tw_rczo_i_pasje_leszka_kwiatkowskiego_KWIATEK-PLAKAT-724x1024.jpg" alt="" class="wp-image-9634" srcset="/images/2023/maj/2023_maj_wernisa_wystawy_mi_dzy_p_aszczyzn_a_przestrzeni_tw_rczo_i_pasje_leszka_kwiatkowskiego_2023_05_wernisa_wystawy_mi_dzy_p_aszczyzn_a_przestrzeni_tw_rczo_i_pasje_leszka_kwiatkowskiego_KWIATEK-PLAKAT-724x1024.jpg 724w, /images/2023/maj/KWIATEK-PLAKAT-212x300.jpg 212w, /images/2023/maj/KWIATEK-PLAKAT-768x1086.jpg 768w, /images/2023/maj/KWIATEK-PLAKAT-1086x1536.jpg 1086w, /images/2023/maj/KWIATEK-PLAKAT-1448x2048.jpg 1448w, /images/2023/maj/KWIATEK-PLAKAT-scaled.jpg 1810w" sizes="(max-width: 724px) 100vw, 724px"></a></figure>
						
						</div>
