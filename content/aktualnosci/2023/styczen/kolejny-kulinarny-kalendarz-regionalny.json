{
  "title": "KOLEJNY KULINARNY KALENDARZ REGIONALNY",
  "publishDate": "2023-01-01T00:00:00.000Z",
  "thumbnail": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU1-680x1024.jpg",
  "content": [
    {
      "type": "heading",
      "level": 1,
      "text": "KOLEJNY KULINARNY KALENDARZ REGIONALNY"
    },
    {
      "type": "paragraph",
      "text": "daty/potrawy/ludzie/tradycja/historia"
    },
    {
      "type": "paragraph",
      "text": "Wtorkowy wieczór spędziliśmy w „Lamusie” w gronie tych, którzy zawsze gotowi są dbać o dziedzictwo zawichojskiej ziemi, jej tradycje i historię. Wokół promocji Kulinarnego Kalendarza Miasta i Gminy Zawichost, który poza bezpośrednią funkcją wyznacznika biegnącego czasu, pełni rolę kulinarnego zeszytu z przepisami na potrawy zapomniane, a także informatora o ciekawostkach dotyczących miejscowości miasta i gminy Zawichost. Promuje tradycje, miejsca, integruje ludzi, a jego elektroniczna forma, zgodnie z naszymi założeniami, przez okres całego roku – w pigułkach – przypomina o tym, co dla nas cenne, co warte zapamiętania, co już dobrym wspomnieniem."
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU1-680x1024.jpg",
      "alt": "Promocja Kulinarnego Kalendarza Miasta i Gminy Zawichost w Lamusie"
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU2.jpg",
      "alt": "Uczestnicy Patriotycznego Turnieju Klas podczas promocji kalendarza"
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU3.jpg",
      "alt": "Warsztat przygotowujący potrawy do Kulinarnego Kalendarza"
    },
    {
      "type": "paragraph",
      "text": "Dziękujemy dyrektorom oraz nauczycielom szkół za zaangażowanie w organizację terenowych lekcji historycznych. Pomysł na edukację regionalną młodych mieszkańców naszej gminy wsparła finansowo Katarzyna Kondziołka – Burmistrz Zawichostu, która ufundowała nagrody od Miasta i Gminy Zawichost dla sześciu klas oraz włączyła podsumowanie edukacyjnej gry w program uroczystego wydarzenia patriotycznego – dziękujemy. Nagrody oraz dyplomy przedstawiciele klas odebrali z rąk Marka Kwitka – Posła na Sejm RP, Katarzyny Kondziołki – Burmistrz Zawichostu oraz Patrycji Sus – dyrektor MGOK w Zawichoście."
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU4.jpg",
      "alt": "Nagrody dla uczniów Patriotycznego Turnieju Klas"
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU5.jpg",
      "alt": "Uczestnicy odbierający dyplomy i nagrody"
    },
    {
      "type": "paragraph",
      "text": "Podziękowania kierujemy do Roberta Gradzińskiego – radnego rady Miejskiej Zawichost, który równolegle z nami dba o dokumentacje potraw reprezentacyjnych, które trafiają do kalendarza, dzięki tej pomocy – mimo różnych warunków pogodowych i organizacyjnych, każda miejscowość ma bazę fotografii, z której korzystamy podczas projektowania kalendarza."
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU6.jpg",
      "alt": "Dokumentacja potraw do Kulinarnego Kalendarza"
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU7.jpg",
      "alt": "Przedstawiciele lokalnych grup KGW/KGiGW zaangażowani w projekt"
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU8.jpg",
      "alt": "Spotkanie organizacyjne Patriotycznego Turnieju Klas"
    },
    {
      "type": "paragraph",
      "text": "Wdzięczni jesteśmy sponsorom – lokalnym przedsiębiorcom, którzy pozytywnie odpowiadają na nasze coroczne prośby o wsparcie finansowe dotyczące przygotowania i druku kalendarza, dzięki czemu wspólnymi siłami tworzony jest nakład 300 egzemplarzy niewielkiego, ale istotnego „lokalnego wydawnictwa”. W roku 2023 byli to: zarząd Banku Spółdzielczego w Sandomierzu oraz właściciele firm: „Zaw-trans”, „Budimat”, „Kędziora Ubezpieczenia”, „Bedom”, Studio Urody „Monika”."
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU9.jpg",
      "alt": "Sponsorzy wspierający projekt Kulinarnego Kalendarza"
    },
    {
      "type": "image",
      "src": "/images/2023/styczen/2023_styczen_kolejny_kulinarny_kalendarz_regionalny_2023_01_kolejny_kulinarny_kalendarz_regionalny_KU10.jpg",
      "alt": "Wydanie Kulinarnego Kalendarza Regionalnego"
    },
    {
      "type": "paragraph",
      "text": "tekst i foto – MGOK"
    },
    {
      "type": "paragraph",
      "text": "ZAWARTOŚĆ STRONY ORAZ WSZYSTKIE FOTOGRAFIE SĄ AUTORSTWA MGOK W ZAWICHOŚCIE, ZGODNIE Z PRZEPISAMI USTAWY Z DNIA 4 LUTEGO 1994 R. O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE."
    }
  ]
}