{
  "title": "PATRIOTYCZNY TURNIEJ KLAS",
  "publishDate": "2023-01-01T00:00:00.000Z",
  "thumbnail": "/images/2023/styczen/2023_styczen_patriotyczny_turniej_klas_2023_01_patriotyczny_turniej_klas_po1.jpg",
  "content": [
    {
      "type": "heading",
      "level": 1,
      "text": "PATRIOTYCZNY TURNIEJ KLAS"
    },
    {
      "type": "paragraph",
      "text": "Podczas tegorocznych miejsko-gminnych obchodów 160. rocznicy wybuchu powstania styczniowego podsumowaliśmy Patriotyczny Turniej Klas VI-VIII – questing śladami Powstania Styczniowego w Zawichoście – Czyżowie Plebańskim. Na propozycję skierowaną przez naszą instytucję zareagowali uczniowie Zespołu Szkoły i Przedszkola w Czyżowie Szlacheckim oraz Szkoły Podstawowej im. Ziemi Zawichojskiej w Zawichoście. Wspólnie z wychowawcami i nauczycielami historii odwiedzili miejsca tematycznie związane z wydarzeniami 1863 roku na ziemi zawichojskiej. Prowadził ich tekst autorstwa Tomasza Figla, który został napisany na potrzeby gry organizowanej przez nas podczas ubiegłorocznej feriady. Uczniów podziwiamy za wytrwałość – udało im się dotrzeć do wszystkich punktów oznaczonych w programie questingu – gratulujemy!"
    },
    {
      "type": "image",
      "src": "/images/2023/styczen/2023_styczen_patriotyczny_turniej_klas_2023_01_patriotyczny_turniej_klas_po1.jpg",
      "alt": "Participants of Patriotyczny Turniej Klas VI-VIII - Questing śladami Powstania Styczniowego w Zawichoście – Czyżowie Plebańskim"
    },
    {
      "type": "paragraph",
      "text": "Dziękujemy dyrektorom oraz nauczycielom szkół za zaangażowanie w organizację terenowych lekcji historycznych. Pomysł na edukację regionalną młodych mieszkańców naszej gminy wsparła finansowo Katarzyna Kondziołka – Burmistrz Zawichostu, która ufundowała nagrody od Miasta i Gminy Zawichost dla sześciu klas oraz włączyła podsumowanie edukacyjnej gry w program uroczystego wydarzenia patriotycznego – dziękujemy. Nagrody oraz dyplomy przedstawiciele klas odebrali z rąk Marka Kwitka – Posła na Sejm RP, Katarzyny Kondziołki – Burmistrz Zawichostu oraz Patrycji Sus – dyrektor MGOK w Zawichoście."
    },
    {
      "type": "image",
      "src": "/images/2023/styczen/2023_styczen_patriotyczny_turniej_klas_2023_01_patriotyczny_turniej_klas_po3.jpg",
      "alt": "Award ceremony at Patriotyczny Turniej Klas"
    },
    {
      "type": "image",
      "src": "/images/2023/styczen/2023_styczen_patriotyczny_turniej_klas_2023_01_patriotyczny_turniej_klas_po2.jpg",
      "alt": "Students participating in Patriotyczny Turniej Klas activities"
    },
    {
      "type": "paragraph",
      "text": "Tekst i foto – MGOK"
    },
    {
      "type": "paragraph",
      "text": "ZAWARTOŚĆ STRONY ORAZ WSZYSTKIE FOTOGRAFIE SĄ AUTORSTWA MGOK W ZAWICHOŚCIE, ZGODNIE Z PRZEPISAMI USTAWY Z DNIA 4 LUTEGO 1994 R. O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE."
    }
  ]
}