{
  "thumbnail": "/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-1.jpg",
  "title": "PODWÓJNA ROLA GMINY ZAWICHOST NA DOŻYNKACH WOJEWÓDZKICH",
  "publishDate": "2015-09-01T00:00:00.000Z",
  "eventDate": "2015-09-01T00:00:00.000Z",
  "content": "<div class=\"entry-content\">\n\t\t\t\t\t\t\t\n\t\t\t\t\t\t\t<p><img fetchpriority=\"high\" decoding=\"async\" class=\"aligncenter size-full wp-image-3197\" title=\"dożynkiw (1)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-1.jpg\" alt=\"\" width=\"800\" height=\"530\" srcset=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-1.jpg 800w, /images/2015/wrzesien/dożynkiw-1-300x198.jpg 300w\" sizes=\"(max-width: 800px) 100vw, 800px\"></p>\n<p style=\"text-align: center;\">Od kilku już lat mamy przyjemność gościć na Świętokrzyskich Dożynkach Wojewódzkich. W tym roku odbyły się one w Sandomierzu, a nasza rola na tej imprezie była niejako podwójna. Delegacja z gminy Zawichost mocno zaakcentowała swoją obecność podczas dziękczynnej mszy świętej odprawionej w sandomierskiej Bazylice Katedralnej, pozostawiając w darze wybrany w drodze konkursu przez powiatową komisję – wieniec uwity przez Janinę Bańcer z zespołu Linowianki, która wraz ze swymi córkami od najmłodszych lat przesiąkającymi już tradycją i obrzędowością, z dumą prezentowała owoc swojej kilkutygodniowej pracy.<br>\nW barwnym korowodzie dożynkowym twórczynię wspierali przewodniczący Rady Powiatu Sandomierskiego – Tomasz Huk, burmistrz Miasta i Gminy Zawichost – Andrzej Wzorek oraz Przewodniczący Rady Miejskiej Zawichost – Radosław Krakowiak. Obecni byli także sekretarz Urzędu Miasta i Gminy w Zawichoście – Józef Paćkowski, radny Rady Miejskiej – Józef Banajski, jednocześnie przedstawiciel jednostki Ochotniczej Straży Pożarnej z Linowa oraz Grzegorz Bzorek, Krzysztof Gwóźdź i Andrzej Gibalski również strażacy&nbsp;z Linowa.</p>\n<p style=\"text-align: center;\"><img decoding=\"async\" class=\"aligncenter size-full wp-image-3198\" title=\"dożynkiw (2)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-2.jpg\" alt=\"\" width=\"800\" height=\"530\" srcset=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-2.jpg 800w, /images/2015/wrzesien/dożynkiw-2-300x198.jpg 300w\" sizes=\"(max-width: 800px) 100vw, 800px\">Po raz pierwszy w tym roku nasz ośrodek kultury przygotowywał również stoisko promocyjne Gminy Zawichost, które podczas imprezy stanowiło integralną część dużego stoiska reklamowego całego powiatu sandomierskiego. Wachlarz potraw regionalnych oraz materiałów promocyjnych, którymi chwaliły się poszczególne gminy był jak zakładaliśmy imponujący. My również chcieliśmy zabrać ze sobą jak najwięcej produktów i potraw, które na co dzień są nam bliskie, a którymi chętnie obdarowalibyśmy lub poczęstowali uczestników imprezy nie tylko miejscowych, ale także tych przybywających z drugiego końca województwa. Zależało nam również na oryginalnym podaniu smakołyków i materiałów reklamowych, w związku z tym wymyśliliśmy, o czym mogli Państwo przeczytać w zeszłym tygodniu na naszym facebooku – ZAWICHOJSKI KREDENS, który wspaniale posłużył jako element dekoracyjny, stanowiący tło do stołu z pysznościami, promowanymi przez ubrane<br>\nw sandomierskie stroje ludowe – Bożenę Nierubiec oraz Marię Skorupę. Panie częstowały wykonanymi przez pracowników naszego ośrodka praznolami – plackami pieczonymi na blasze wykonanymi z mąki, zsiadłego mleka i sody, smalcem z ogórkami kiszonymi, kuglem – mocno pikantną babką ziemniaczaną zaprawianą mąką i jajkiem – zapiekaną z cebulką&nbsp;i słoniną, konfiturami z wiśni, dżemem z moreli, plackiem ze śliwkami. Oryginalnym smakołykiem był także zawichojski „Szczodrok” – wpisany na listę Świętokrzyskiego Dziedzictwa Regionalnego rogalik drożdżowy, który specjalnie na niedzielną uroczystość wraz z wiejskim chlebem upiekli pracownicy miejscowej piekarni Maspek. W zakamarkach kredensu wykonanego przez plastyka MGOK – Bożenę Kędziorę i Włodzimierza Kosiora smakosze mogli znaleźć także osełkę sera białego na liściu chrzanu oraz słodkie podpłomyki przygotowane przez „Linowiankę’ – Urszulę Bańcer, a także złociste pajdy ciasta drożdżowego z tradycyjną kruszonką. Stoisko zdobiły również kosze pełne miejscowych owoców sezonowych przekazanych na tę okoliczność przez sadownika z Linowa – Krzysztofa Skorka. Degustatorów prócz zapachu potraw przyciągał również unoszący się w powietrzu zapach ziół i kwiatów: lawendy, mięty, wrotyczu.</p>\n<p style=\"text-align: center;\"><img decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-3.jpg\" alt=\"\" width=\"800\" height=\"530\" srcset=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-3.jpg 800w, /images/2015/wrzesien/dożynkiw-3-300x198.jpg 300w\" sizes=\"(max-width: 800px) 100vw, 800px\"><br>\nSerdecznie i ciepło dziękujemy Wszystkim, których wymieniliśmy za wsparcie i pomoc w przygotowaniu stoiska oraz w organizacji delegacji wieńcowej. Wdzięczni jesteśmy również panom Sebastianowi Kosiakowi oraz Krzysztofowi Skorkowi za transport dekoracji, potraw na stoisko oraz wieńca dożynkowego.</p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-4.jpg\" alt=\"\" width=\"800\" height=\"530\"></p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-5.jpg\" alt=\"\" width=\"800\" height=\"530\"></p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-6.jpg\" alt=\"\" width=\"800\" height=\"530\"></p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-7.jpg\" alt=\"\" width=\"800\" height=\"530\"></p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-8.jpg\" alt=\"\" width=\"800\" height=\"530\"></p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-9.jpg\" alt=\"\" width=\"800\" height=\"530\"></p>\n<p style=\"text-align: left;\"><img loading=\"lazy\" decoding=\"async\" class=\"aligncenter size-full wp-image-3199\" title=\"dożynkiw (3)\" src=\"/images/2015/wrzesien/2015_wrzesien_podw_jna_rola_gminy_zawichost_na_do_ynkach_wojew_dzkich_2015_09_podw_jna_rola_gminy_zawichost_na_do_ynkach_wojew_dzkich_dożynkiw-10.jpg\" alt=\"\" width=\"800\" height=\"530\"></p>\n<p style=\"text-align: right;\"><em>tekst – </em>Patrycja Sus-Lutyńska</p>\n<p style=\"text-align: right;\"><em>foto: </em>Patrycja Sus-Lutyńska, Małgorzata Czajkowska<em><br>\n</em></p>\n<p style=\"text-align: center;\"><em>Zawartość strony oraz wszystkie fotografie są autorstwa MGOK w Zawichoście, zgodnie z przepisami ustawy z dnia 4 lutego 1994 r.<br>\no prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,<br>\nzdjęć, jest zabronione i wymaga zgody na piśmie.</em></p>\n\t\t\t\t\t\t\n\t\t\t\t\t\t</div>"
}