{
  "title": "AKCJA „MIKOŁAJ”",
  "publishDate": "2015-12-01T00:00:00.000Z",
  "thumbnail": "/images/2015/grudzien/2015_grudzien_akcja_miko_aj_2015_12_akcja_miko_aj_DSC_0027.jpg",
  "content": [
    {
      "type": "heading",
      "level": 1,
      "text": "AKCJA „MIKOŁAJ”"
    },
    {
      "type": "image",
      "src": "/images/2015/grudzien/2015_grudzien_akcja_miko_aj_2015_12_akcja_miko_aj_DSC_0027.jpg",
      "alt": ""
    },
    {
      "type": "paragraph",
      "text": "Od 4 do 6 grudnia 2015 roku najmłodszych mieszkańców miasta Zawichost, których zgłosili do naszego ośrodka rodzice, odwiedzał w domach długo oczekiwany Święty Mikołaj. Z pomocą pracowitych Śnieżynek udało mu się roznieść wszystkie paczki pełne prezentów. A nie było to łatwe – w tym roku renifery urlopują również w grudniu. Niestety brak zimowej aury, a przede wszystkim śniegu zmusił Mikołaja do spaceru ulicami naszego miasteczka. Na szczęście dobrze zorientowani pomocnicy oraz fakt, że pod względem znajomości adresów z długobrodym świętym nie chciałby konkurować żaden listonosz sprawiły, że wszystko poszło gładko i sprawnie. Może ewentualnie te kominy ….. były trochę za ciasne  W podziękowaniu Mikołaj wysłuchał wielu okolicznościowych wierszy i piosenek, które specjalnie na tę okazję przygotowały dzieci. Udało nam się zajrzeć do worka z prezentami prócz zabawek i słodyczy – było tam w tym roku również kilka rózg. Ciekawe komu je zostawił … Może ekspedientkom z miejscowych sklepów, bo tym razem Panie o wierszach zapomniały 😉"
    },
    {
      "type": "paragraph",
      "text": "Za pomoc z roznoszeniu prezentów dziękujemy Julii Cienkierze, Wiktorii Nowakowskiej oraz Natalii Łukawskiej – dzielnym Śnieżynkom, a także Pani Bożenie Nierubiec , która w tym roku sprawnie dowodziła trzydniową akcją „MIKOŁAJ”. Warto wspomnieć także o zawsze wspierającym nasz ośrodek Sebastianie Kosiaku – sołtysie Józefkowa oraz Dariuszu Wójciku i Pawle Lisie – naszym instruktorom, którzy sobie tylko znanymi sposobami od długiego czasu skutecznie przekonywali Mikołaja by mimo braku śniegu nasz Zawichost odwiedził. Jak sami mówią, dla dobra tradycji – szczegółów nie zdradzą 🙂"
    },
    {
      "type": "image",
      "src": "/images/2015/grudzien/2015_grudzien_akcja_miko_aj_2015_12_akcja_miko_aj_DSC_0034.jpg",
      "alt": ""
    },
    {
      "type": "image",
      "src": "/images/2015/grudzien/2015_grudzien_akcja_miko_aj_2015_12_akcja_miko_aj_DSC_0045.jpg",
      "alt": ""
    },
    {
      "type": "paragraph",
      "text": "tekst: Patrycja Sus-Lutyńska"
    },
    {
      "type": "paragraph",
      "text": "foto: Bożena Nierubiec"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}