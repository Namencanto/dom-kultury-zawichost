{
  "title": "WOŚP ZAWICHOST 2016 – ZAPOWIEDŹ",
  "publishDate": "2015-12-01T00:00:00.000Z",
  "thumbnail": "/images/2015/grudzien/2015_grudzien_wo_p_zawichost_2016_zapowied_2015_12_wo_p_zawichost_2016_zapowied_OjhfHAfM1.jpg",
  "content": [
    {
      "type": "heading",
      "level": 1,
      "text": "WOŚP ZAWICHOST 2016 – ZAPOWIEDŹ"
    },
    {
      "type": "image",
      "src": "/images/2015/grudzien/2015_grudzien_wo_p_zawichost_2016_zapowied_2015_12_wo_p_zawichost_2016_zapowied_OjhfHAfM1.jpg",
      "alt": ""
    },
    {
      "type": "paragraph",
      "text": "Uwaga!, uwaga!. Kochani przypominamy Wam, że dużymi krokami zbliża się wielki finał jednej z największych i najbardziej znanych akcji wolontarystycznych w Polsce – Wielkiej Orkiestry Świątecznej Pomocy. Jak co roku, z całą Polską gra również Zawichost. My już działamy, trzy tygodnie temu zarejestrowaliśmy sztab działający przy naszym ośrodku kultury, zaraz po tym zabraliśmy się za pozyskiwanie wolontariuszy – a będzie ich w tym roku aż sześćdziesięciu. Jak zawsze wspierają nas Zespół Szkoły i Przedszkola z Zawichostu, Świetlica Wiejska w Podszynie, Zespół Szkoły i Przedszkola w Czyżowie Szlacheckim. Do tegorocznego 24. Finału dołączyło również zawichojskie liceum, za co bardzo dziękujemy. Tym razem naszym celem jest dopracowanie planu miejsc na terenie całej gminy, w których nasi wolontariusze będą zbierać pieniądze do WOŚP-owych puszek. Dzięki naszym licealistom możemy również wydłużyć godziny dyżurów wolontariuszy w samym Zawichoście, a dzięki zaangażowaniu opiekunów – koordynatorów z w/w instytucji podczas roboczych spotkań w MGOK, Paniom: Dorocie Grzesiak, Magdzie Gubernat, Joasi Chmielewskiej, Klaudii Radulskiej, Małgosi Kędziorze oraz Iwonce Obarskiej – plan już prawie gotowy. O szczegółach informować będziemy na lamach naszej strony internetowej i Facebooka. A tym czasem przypominamy, że również Państwo mogą już zakładać WOSP-owe skarbonki oraz przygotowywać przedmioty i gadżety do licytacji, by wspólnie z nami wesprzeć tych, którzy potrzebują pomocy."
    },
    {
      "type": "paragraph",
      "text": "Sztab WOŚP przy MGOK Zawichost"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}