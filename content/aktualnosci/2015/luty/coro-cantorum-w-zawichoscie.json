{
  "title": "coro cantorum w zawichoście",
  "publishDate": "2015-02-01T00:00:00.000Z",
  "thumbnail": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0037.jpg",
  "content": [
    {
      "type": "heading",
      "level": 1,
      "text": "coro cantorum w zawichoście"
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0037.jpg",
      "alt": ""
    },
    {
      "type": "paragraph",
      "text": "25 stycznia 2015 r. w Kościele p.w. Jana Chrzciciela miał miejsce koncert kolęd i pastorałek w wykonaniu Nauczycielskiego Chóru Coro Cantorum, działającego przy Miejskim Centrum Kultury w Ostrowcu Świętokrzyskim. Organizatorami tego niezwykłego spotkania byli: Dyrektor MGOK w Zawichoście Patrycja Sus-Lutyńska, Rektor Kościoła św. Jana Chrzciciela Ks. Artur Dyjak, Proboszcz parafii WNMP Ks. Mariusz Telega, Dyrektor Ośrodka Formacji Liturgicznej Siostra Anna Hyszko."
    },
    {
      "type": "paragraph",
      "text": "Pod batutą niezwykle charyzmatycznej dyrygentki- Ewy Goworowskiej Coro Cantorum wędruje po świecie dźwięków i nut. W szeregach chóru znajdują się nauczyciele, instruktorzy oraz kilka osób nie związanych z oświatą.Mówią o sobie: „Oddychamy muzyką, pięciolinii czarem…” W bogatym repertuarze chóru znajdują się utwory muzyki dawnej, współczesnej, o tematyce sakralnej, patriotycznej, ludowej, filmowej oraz rozrywkowej."
    },
    {
      "type": "paragraph",
      "text": "Chór koncertuje w kraju i za granicą, promując miasto Ostrowiec Św. i region świętokrzyski. Koncertowali m.in. we Francji, na Ukrainie, w Samborze, we Lwowie, w Kaliningradzie, w Budapeszcie, na Węgrzech, w Szwecji. Gościli również w Zawichoście, dając koncert muzyki rozrywkowej podczas ubiegłorocznego Dnia Kobiet. Uczestniczyli we mszy św. celebrowanej przez Papieża Jana Pawła II w Sandomierzu w 1997 roku."
    },
    {
      "type": "paragraph",
      "text": "Coro Cantorum wykorzystało niezwykłą akustykę miejsca i dało niezwykle wyjątkowy koncert, za który jeszcze raz dziękujemy."
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0041.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0050.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0061.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0074.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0118.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0134.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0146.jpg",
      "alt": ""
    },
    {
      "type": "image",
      "src": "/images/2015/luty/2015_luty_coro_cantorum_w_zawicho_cie_2015_02_coro_cantorum_w_zawicho_cie_DSC_0154.jpg",
      "alt": ""
    },
    {
      "type": "paragraph",
      "text": "tekst  –"
    },
    {
      "type": "paragraph",
      "text": "Małgorzata Czajkowska"
    },
    {
      "type": "paragraph",
      "text": "foto:"
    },
    {
      "type": "paragraph",
      "text": "Małgorzata Czajkowska, Bożena Nierubiec"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}