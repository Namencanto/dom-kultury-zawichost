{
  "title": "WAKACYJNY FESTIWAL TEATRÓW DLA DZIECI – DĄBIE 2021",
  "publishDate": "2021-07-01T00:00:00.000Z",
  "thumbnail": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd1.jpg",
  "content": [
    {
      "type": "heading",
      "level": 1,
      "text": "WAKACYJNY FESTIWAL TEATRÓW DLA DZIECI – DĄBIE 2021"
    },
    {
      "type": "paragraph",
      "text": "Wszystko, co dobre – szybko się kończy. Cztery dni teatralnego festiwalu w Parku Etnograficznym „Pod Kogutem” już za nami, ależ było kolorowo. Organizatorami i pomysłodawcami tego niezwykłego wydarzenia są Małgorzata i Zbigniew Fronczkowie, właściciele magicznego gospodarstwa. Środki na ten cel, poprzez działalność Fundacji „Dla Pokoleń”, pozyskali z Urzędu Marszałkowskiego Województwa Świętokrzyskiego. Festiwal współorganizowali i dofinansowali: Gmina Zawichost oraz Miejsko-Gminny Ośrodek Kultury."
    },
    {
      "type": "image",
      "src": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd1.jpg",
      "alt": ""
    },
    {
      "type": "paragraph",
      "text": "Program wydarzenia skonstruowany został w oparciu o spektakle przygotowane przez aktorów działających wokół teatrów krakowskich. Spektakle przeplecione zostały animacjami ruchowymi oraz plastycznymi. Nie było czasu na nudę! Gry, zabawy, słodkie poczęstunki, możliwość twórczego szaleństwa dla zwolenników plenerowego malarstwa na gigantycznych formatach oraz holi-szaleństwo, które organizatorzy zaplanowali na podsumowanie wydarzenia, dały możliwość do spędzenia wyjątkowego, wakacyjnego czasu pod znakiem artystyczno-rekreacyjnej przygody. Bogaty program przyciągnął mieszkańców całej gminy."
    },
    {
      "type": "image",
      "src": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd2-1024x680.jpg",
      "alt": ""
    },
    {
      "type": "image",
      "src": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd3.jpg",
      "alt": ""
    },
    {
      "type": "image",
      "src": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd4-1.jpg",
      "alt": ""
    },
    {
      "type": "paragraph",
      "text": "Dziękujemy Wszystkim za obecność. Aktorom teatrów JEDNEJ MINY, BLASZANY BĘBENEK, KRAK-ART oraz Agencji Artystycznej KANON dziękujemy za spotkanie. Państwu Małgorzacie i Zbigniewowi Fronczkom dziękujemy za życzliwość i otwartość oraz piękny wakacyjny pomysł. W ramach wspomnień prezentujemy fotografie z ostatniego tygodnia lipca, wykonane w Parku Etnograficznym „Pod Kogutem”."
    },
    {
      "type": "image",
      "src": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd5.jpg",
      "alt": ""
    },
    {
      "type": "image",
      "src": "/images/2021/lipiec/2021_lipiec_wakacyjny_festiwal_teatr_w_dla_dzieci_d_bie_2021_2021_07_wakacyjny_festiwal_teatr_w_dla_dzieci_d_bie_2021_zd6-2.jpg",
      "alt": ""
    },
    {
      "type": "paragraph",
      "text": "Tekst i foto – MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}