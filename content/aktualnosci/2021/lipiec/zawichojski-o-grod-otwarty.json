{
  "thumbnail": "/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_1.jpg",
  "title": "ZAWICHOJSKI o(GRÓD) OTWARTY!",
  "publishDate": "2021-07-01T00:00:00.000Z",
  "eventDate": "2021-07-01T00:00:00.000Z",
  "content": "<div class=\"entry-content\">\n\t\t\t\t\t\t\t\n\t\t\t\t\t\t\t\n<p>Dnia 29. lipca 2021 roku miał miejsce finisaż realizowanego przez ostatnie sześć miesięcy, projektu o(GRÓD), w ramach programu Równać Szanse 2020 – Regionalnego Konkursu Grantowego. Z tej okazji odbyło się uroczyste otwarcie urokliwego zakątka, stworzonego w niewielkiej przestrzeni przed budynkiem MGOK w Zawichoście.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/1.jpg\"><img fetchpriority=\"high\" decoding=\"async\" width=\"800\" height=\"533\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_1.jpg\" alt=\"\" class=\"wp-image-8079\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_1.jpg 800w, /images/2021/lipiec/1-300x200.jpg 300w, /images/2021/lipiec/1-768x512.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>W wydarzeniu udział wzięli uczestnicy projektu&nbsp; wraz z najbliższymi,&nbsp; Pani Burmistrz Katarzyna Kondziołka, radni Rady Miejskiej Zawichost, sołtysi, przyjaciele MGOK oraz mieszkańcy. Młodzież zaprezentowała kolejne etapy swojej półrocznej pracy, było uroczyste zawieszenie szyldu, przecięcie wstęgi, mnóstwo &nbsp;podziękowań, prezentacja foto, na zakończenie grill integracyjny – przygotowany przez projektową ekipę.&nbsp; Wieczór uświetnił występ zespołu KRZYK CISZY.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/zd7.jpg\"><img decoding=\"async\" width=\"800\" height=\"531\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_zd7.jpg\" alt=\"\" class=\"wp-image-8080\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_zd7.jpg 800w, /images/2021/lipiec/zd7-300x199.jpg 300w, /images/2021/lipiec/zd7-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>W trakcie wydarzenia kilkunastoosobowa grupa projektowa podzieliła się z publicznością wspomnieniami z pracy nad poszczególnymi etapami o(GRODU), który zgodnie z założeniami służyć będzie w codzienności luźnym spotkaniom młodzieżowych grup rówieśniczych, ale nie tylko. Jak zapowiada młodzież, z nowo-zaaranżowanej przestrzeni korzystać będą mogli mieszkańcy Zawichostu oraz goście naszego miasta. Projekt, który miał być odpowiedzią na zdanie wypowiedziane przez młodzież <em>„nie mamy w naszym grodzie fajnego zakątka do wspólnych spotkań w gronie rówieśników”,</em> dobiegł końca. Od minionego czwartku zapraszamy Wszystkich do wspólnych spotkań przed budynkiem MGOK. Mamy nadzieję, że nowy pomysł na przestrzeń inspirował będzie do zatrzymania się choć na chwilę w cieniu różanych pergoli, a wygodne i estetyczne ławki oraz kawiarniane meble ogrodowe służyć będą wszystkim korzystającym jeszcze wiele wiele lat.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/zd4.jpg\"><img decoding=\"async\" width=\"800\" height=\"531\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_zd4.jpg\" alt=\"\" class=\"wp-image-8081\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_zd4.jpg 800w, /images/2021/lipiec/zd4-300x199.jpg 300w, /images/2021/lipiec/zd4-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>&nbsp;Realizatorzy zaangażowani byli bezpośrednio we wszystkie etapy pracy, w których pomagał im współpracujący od wielu lat z MGOK – Włodzimierz Kosior oraz pracownicy MGOK. Podczas finisażu, dziękowali Wszystkim, którzy zaangażowali się w realizację ich pomysłu: ZGKiM w Zawichoście – kierownikowi Arkadiuszowi Kowalczykowi za pomoc w wywiezieni gruzu powstałego z odkucia wierzchniej części tynku z muru okalającego skarpę zieleni, Emilowi i Tadeuszowi Olechom – właścicielom firmy P.H.U. OLECH – za zaangażowanie w usunięcie dawnych nasadzeń krzewów, dyrektorom MOW – Dariuszowi Obarskiemu, Pawłowi Kaczmarskiemu oraz Piotrowi Śliwińskiemu, a także prowadzącemu pracownię stolarską w tejże placówce – Marcinowi Jakóbczakowi – za pomoc w cięciu desek kompozytowych, z których stworzone zostały ławki.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/2.jpg\"><img loading=\"lazy\" decoding=\"async\" width=\"800\" height=\"357\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_2.jpg\" alt=\"\" class=\"wp-image-8082\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_2.jpg 800w, /images/2021/lipiec/2-300x134.jpg 300w, /images/2021/lipiec/2-768x343.jpg 768w\" sizes=\"(max-width: 800px) 100vw, 800px\"></a></figure>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/3.jpg\"><img loading=\"lazy\" decoding=\"async\" width=\"800\" height=\"80\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_3.jpg\" alt=\"\" class=\"wp-image-8083\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_3.jpg 800w, /images/2021/lipiec/3-300x30.jpg 300w, /images/2021/lipiec/3-768x77.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>Zmienił się fragment przestrzeni Zawichostu, ale najważniejsze zmiany zaszły wewnątrz tych, którzy najbardziej się do tego przyczynili. Młodzież uwierzyła we własne siły, przekonała się, że warto mówić o swoich potrzebach, dążyć do realizacji marzeń. Dostrzegła, że czasami wystarczy rozejrzeć się wokół – poprosić o pomoc – wspólnie można o wiele wiele więcej. Istotne stało się również to, że projekt ten pozwolił każdemu z uczestników pokonać własne bariery, nauczyć się sztuki kompromisu, a także pracy w grupie. &nbsp;</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/ZD8-1.jpg\"><img loading=\"lazy\" decoding=\"async\" width=\"800\" height=\"531\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_ZD8-1.jpg\" alt=\"\" class=\"wp-image-8086\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_ZD8-1.jpg 800w, /images/2021/lipiec/ZD8-1-300x199.jpg 300w, /images/2021/lipiec/ZD8-1-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>Środki pozyskane na realizację projektu przez Miejsko-Gminny Ośrodek Kultury wynoszą 10&nbsp;600 zł. Grantodawca to Polsko-Amerykańska Fundacja Wolności oraz Polska Fundacja Dzieci i Młodzieży. Wkład własny w kwocie 2&nbsp;100 zł. sfinansowany został ze środków Gminy Zawichost. Dziękujemy burmistrz – Katarzynie Kondziołce oraz radnym Rady Miejskiej Zawichost za wsparcie pomysłu. Grupie młodzieży: &nbsp;<em>Igorowi Jaworskiemu, Kacprowi Bzorkowi, Kacprowi Siemieńcowi, Dominikowi Lubelczykowi, Jakubowi Jaworskiemu, Oliwii Kozieł, Natalii Anders, Oskarowi Kozłowi, Patrykowi Brzękowi, Konradowi Maziarskiemu, Michalinie Kucharskiej, Bartłomiejowi Lasocie oraz Janowi Bednarskiemu</em> życzymy zadowolenia z tego, co już za nimi, a także spełnienia kolejnych szalonych marzeń. Rodzicom gratulujemy, dziękujemy za zrozumienie pomysłu i motywowanie do kolejnych działań. Koordynatorem zadania o(GRÓD) była Edyta Kędziora – animator działań kulturalnych MGOK.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/08/zd6-1.jpg\"><img loading=\"lazy\" decoding=\"async\" width=\"800\" height=\"531\" src=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_zd6-1.jpg\" alt=\"\" class=\"wp-image-8087\" srcset=\"/images/2021/lipiec/2021_lipiec_zawichojski_o_gr_d_otwarty_2021_07_zawichojski_o_gr_d_otwarty_zd6-1.jpg 800w, /images/2021/lipiec/zd6-1-300x199.jpg 300w, /images/2021/lipiec/zd6-1-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p></p>\n\n\n\n<p><em>ZAWARTOŚĆ STRONY ORAZ WSZYSTKIE FOTOGRAFIE SĄ AUTORSTWA MGOK W ZAWICHOŚCIE, ZGODNIE Z PRZEPISAMI USTAWY Z DNIA&nbsp;</em><br><em>4 LUTEGO 1994 R.<br>O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE</em>.</p>\n\t\t\t\t\t\t\n\t\t\t\t\t\t</div>"
}