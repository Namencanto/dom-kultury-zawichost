{
  "title": "GODZINA Z POŻYCIA MĘŻCZYZNY",
  "publishDate": "2021-09-01T00:00:00.000Z",
  "thumbnail": "/images/2021/wrzesien/2021_wrzesien_godzina_z_po_ycia_m_czyzny_2021_09_godzina_z_po_ycia_m_czyzny_zd1-6.jpg",
  "content": [
    {
      "type": "heading",
      "level": 1,
      "text": "GODZINA Z POŻYCIA MĘŻCZYZNY"
    },
    {
      "type": "paragraph",
      "text": "17. września na deskach sceny zawichojskiej strażnicy wystąpił Piotr Szwedes. Aktor gościł w naszym mieście już po raz drugi. Ponad półtora roku temu, wraz z Piotrem Polkiem, zagrali dla zawichojskiej publiczności spektakl teatralny – kryminalną komedię „Pół na pół”. Tym razem spotkaliśmy się z Piotrem Szwedesem w wersji solo, w programie stand-up(owym) zatytułowanym „Godzina z pożycia mężczyzny”, o którym sam pisze:"
    },
    {
      "type": "paragraph",
      "text": "„Mars i Wenus, mężczyzna i kobieta, i cały kosmos między nimi i w nich, świat, który tworzą i, niestety, konsekwentnie go burzą. Temat stary jak … no właśnie, świat i … ciągle aktualny."
    },
    {
      "type": "paragraph",
      "text": "To jest to, co zainteresowało nas najbardziej, mnie i Artura Andrusa, z tego narodził się scenariusz, wzbogacony osobiście przeze mnie piosenkami z moich warszawskich spektakli i nie tylko. (…) to niekonwencjonalny wieczór, w którym biorą czynny udział widzowie, a to uwielbiają najbardziej. Dzięki temu program ewoluuje … coś w tym jest, że życie pisze najlepsze scenariusze. Co najważniejsze, za pomocą, jakże królującej obecnie formuły kabaretowej, staram się przemycić troszkę ważnych myśli i tym samym, spowodować to, żeby widz, wychodząc, miał, oprócz zabawy, parę rzeczy do przemyślenia.”"
    },
    {
      "type": "image",
      "src": "/images/2021/wrzesien/2021_wrzesien_godzina_z_po_ycia_m_czyzny_2021_09_godzina_z_po_ycia_m_czyzny_zd1-6.jpg",
      "alt": ""
    },
    {
      "type": "image",
      "src": "/images/2021/wrzesien/2021_wrzesien_godzina_z_po_ycia_m_czyzny_2021_09_godzina_z_po_ycia_m_czyzny_zd2-4.jpg",
      "alt": ""
    },
    {
      "type": "image",
      "src": "/images/2021/wrzesien/2021_wrzesien_godzina_z_po_ycia_m_czyzny_2021_09_godzina_z_po_ycia_m_czyzny_zd4-3.jpg",
      "alt": ""
    },
    {
      "type": "image",
      "src": "/images/2021/wrzesien/2021_wrzesien_godzina_z_po_ycia_m_czyzny_2021_09_godzina_z_po_ycia_m_czyzny_zd6-2.jpg",
      "alt": ""
    },
    {
      "type": "paragraph",
      "text": "Tekst i foto: MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}