{
  "thumbnail": "/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_zd1-10.jpg",
  "title": "LEGENDY ZAWICHOJSKIE – PROMOCJA KSIĄŻKI",
  "publishDate": "2021-09-01T00:00:00.000Z",
  "eventDate": "2021-09-01T00:00:00.000Z",
  "content": "<div class=\"entry-content\">\n\t\t\t\t\t\t\t\n\t\t\t\t\t\t\t\n<p>Zawichost, muzą kolejnego autora legend …</p>\n\n\n\n<p>W piątek – 24.09.2021r., w zawichojskiej strażnicy, mieszkańców miasta, terenu gminy oraz gości tłumnie zgromadziło najnowsze lokalne wydawnictwo. „Legendy zawichojskie” – autorstwa Tomasza Figla. Już przed oficjalną częścią spotkania wydawnictwo rozeszło się jak „świeże pieczywo”, a w sali brakło miejsc.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/09/zd1-10.jpg\"><img fetchpriority=\"high\" decoding=\"async\" width=\"800\" height=\"531\" src=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_zd1-10.jpg\" alt=\"\" class=\"wp-image-8191\" srcset=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_zd1-10.jpg 800w, /images/2021/wrzesien/zd1-10-300x199.jpg 300w, /images/2021/wrzesien/zd1-10-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p></p>\n\n\n\n<p>Wydarzenie promocyjne, odczytaniem fragmentu tekstu „Zawichojskie ucho igielne”, rozpoczęła Paulina Świątek – autorka warstwy ilustracyjnej omawianej pozycji. Dalszą część poprowadziła Patrycja Sus-Lutyńska – dyrektor MGOK. Jak przystało na wieczór autorski było wiele pytań i odpowiedzi, wspomnień, wyjaśnień i refleksji.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/10/ZD2.jpg\"><img decoding=\"async\" width=\"800\" height=\"531\" src=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_ZD2.jpg\" alt=\"\" class=\"wp-image-8207\" srcset=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_ZD2.jpg 800w, /images/2021/wrzesien/ZD2-300x199.jpg 300w, /images/2021/wrzesien/ZD2-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>Spotkanie zwieńczył koncert młodziutkiej gitarzystki Marii Korzeniowskiej, absolwentki Akademii Muzycznej w Krakowie, laureatki ogólnopolskich i międzynarodowych konkursów gitarowych, stypendystki programów NCK, „Młoda Polska”, MKiDN, marszałka Województwa Podkarpackiego.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/10/ZD3.jpg\"><img decoding=\"async\" width=\"800\" height=\"531\" src=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_ZD3.jpg\" alt=\"\" class=\"wp-image-8208\" srcset=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_ZD3.jpg 800w, /images/2021/wrzesien/ZD3-300x199.jpg 300w, /images/2021/wrzesien/ZD3-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>Autor otrzymał list gratulacyjny podpisany przez Katarzynę Kondziołkę – Burmistrz Zawichostu, który w jej imieniu wręczył zastępca przewodniczącego Rady Miejskiej Zawichost – Marek Grzyb. Twórcy książki, w podziękowaniu, otrzymali również kwiaty od organizatorów wydarzenia.</p>\n\n\n\n<p>Wszyscy zainteresowani wyszli ze spotkania z wpisami od autora.</p>\n\n\n\n<figure class=\"wp-block-image size-full\"><a href=\"http://mgok-zawichost.pl/wp-content/uploads/2021/10/ZD4.jpg\"><img loading=\"lazy\" decoding=\"async\" width=\"800\" height=\"531\" src=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_ZD4.jpg\" alt=\"\" class=\"wp-image-8209\" srcset=\"/images/2021/wrzesien/2021_wrzesien_legendy_zawichojskie_promocja_ksi_ki_2021_09_legendy_zawichojskie_promocja_ksi_ki_ZD4.jpg 800w, /images/2021/wrzesien/ZD4-300x199.jpg 300w, /images/2021/wrzesien/ZD4-768x510.jpg 768w\" sizes=\"(max-width: 800px) 100vw, 800px\"></a></figure>\n\n\n\n<p>Zbiór „Legendy zawichojskie” w nakładzie 2000 egzemplarzy wydał Miejsko-Gminny Ośrodek Kultury w Zawichoście. Wydawnictwo powstało z inicjatywy Miasta i Gminy Zawichost. Zapraszamy Państwa do zapoznania się z jego zawartością, w całości poświęconą bliskiej autorowi – ziemi zawichojskiej. Z Tomaszem Figlem i Pauliną Światek spotkać się można na kolejnych promocjach, o których informować będziemy na bieżąco, książkę zakupić można w biurze MGOK w Zawichoście. Cieszymy się, że istniejące od wielu lat na rynku wydawniczym zbiory legend zawichojskich, autorstwa Józefa Myjaka (sandomierskiego regionalisty, etnografa) oraz Zbigniewa Fronczka (pisarza pochodzącego z miejscowości Dąbie, od wielu lat działającego na terenie Lubelszczyzny), powiększy debiutujący autor.</p>\n\n\n\n<p><em>Tomasz Figiel to absolwent Akademii im. A. Frycza Modrzewskiego (ochrona środowiska), Krakowskiej Szkoły Jazzu i Muzyki Rozrywkowej (klasa gitary), student monodii liturgicznej na Uniwersytecie Jana Pawła II oraz edytorstwa na Uniwersytecie Jagiellońskim. Na co dzień, wspólnie z Pauliną Świątek (wokal), koncertują na terenie całego kraju. W repertuarze duetu, nie tylko wokalnego </em><em>J, znajdziemy standardy muzyki jazzowej, rockowej i popowej. W roku 2014 Tomasz Figiel <a></a>zadebiutował tekstami legend w zbiorze „Zawichojskie bajania”, wydanym w ramach projektu o tym samym tytule, realizowanym przez Miejsko-Gminny Ośrodek Kultury w Zawichoście. Pisze również opowiadania. W dziedzinie twórczości pisarskiej zdobył: II miejsce w XIX Ogólnopolskim Konkursie Literackim „Gniewińskie Pióro” (2020) za teksty „Jan Frasobliwy” i „Duchy Starego cmentarza”, II miejsce w konkursie „Lokalna żywność w twórczości ludowej” (2020) za legendę „Skąd wziął się garus?”, III miejsce w konkursie literackim „Wolność na 102” (2021) za opowiadanie „W imię wolności”, III miejsce w VIII Konkursie Literackim Gai Kołodziej „SCRIBO ERGO SUM” (2021) za opowiadanie „Pamiętnik mojego dziadka”, wyróżnienie w XX Ogólnopolskim Konkursie Literackim „Gniewińskie Pióro” (2021) za opowieści zawichojskie: „Tajemnice cmentarza żydowskiego”, „Jadwiga i Jakub”.Pracował na stanowisku muzyk w MGOK w Zawichoście, obecnie prowadzi zajęcia artystyczne w ramach działalności lokalnych świetlic środowiskowych.</em></p>\n\n\n\n<p><em>Paulina Świątek – absolwentka Akademii Muzycznej im. K. Szymanowskiego w Katowicach (wokalistyka jazzowa), w wydanym zbiorze legend stworzyła wewnętrzną i zewnętrzną warstwę ilustracyjną, niniejszy projekt jest jej debiutem.</em></p>\n\n\n\n<p>tekst i foto – MGOK</p>\n\n\n\n<p><em>ZAWARTOŚĆ STRONY ORAZ WSZYSTKIE FOTOGRAFIE SĄ AUTORSTWA MGOK W ZAWICHOŚCIE, ZGODNIE Z PRZEPISAMI USTAWY Z DNIA&nbsp;</em><br><em>4 LUTEGO 1994 R.<br>O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE</em>.</p>\n\t\t\t\t\t\t\n\t\t\t\t\t\t</div>"
}