{
  "title": "XIX EDYCJA KONKURSU – „NASZE SANDOMIERSKIE – KULINARIA REGIONALNE”",
  "publishDate": "2021-09-01T00:00:00.000Z",
  "thumbnail": "/images/2021/wrzesien/2021_wrzesien_xix_edycja_konkursu_nasze_sandomierskie_kulinaria_regionalne_2021_09_xix_edycja_konkursu_nasze_sandomierskie_kulinaria_regionalne_zd1-8.jpg",
  "content": [
    {
      "type": "heading",
      "level": 1,
      "text": "XIX EDYCJA KONKURSU – „NASZE SANDOMIERSKIE – KULINARIA REGIONALNE”"
    },
    {
      "type": "paragraph",
      "text": "„Tradycyjne potrawy z kaszy” – pod takim hasłem 19. września 2021r. odbyła się XIX edycja konkursu „Nasza sandomierskie  – kulinaria regionalne”, organizowanego przez Muzeum Okręgowe w Sandomierzu."
    },
    {
      "type": "paragraph",
      "text": "Do tegorocznych zmagań stanęły reprezentacje sześciu gmin powiatu sandomierskiego: Sandomierz, Dwikozy, Wilczyce, Samborzec, Zawichost i Koprzywnica. Delegacje prezentowały przed komisją jurorską i publicznością potrawy regionalnej kuchni przygotowane z kaszy."
    },
    {
      "type": "paragraph",
      "text": "Miasto i Gminę Zawichost, już po raz czwarty, reprezentowały panie z Koła Gospodyń Wiejskich z Czyżowa Szlacheckiego, wraz z sołtys Małgorzatą Mianowaną. Nasze reprezentantki do kulinarnej rywalizacji przygotowały: pierogi z kaszy gryczanej, gotowanym jajkiem i grzybami.  Na stoisku KGW z Czyżowa oprócz potrawy konkursowej znalazło się wiele innych potraw: pęczak z warzywami, kopytka z kaszy jaglanej, pierogi z kaszy z serem, pierogi pieczone, paszteciki, kaszankę zapiekaną z cebulą, pasztet z kaszy, pulpeciki z kaszy z mięsem, placek drożdżowy z nadzieniem z kaszy, budyń z kaszy manny z sokiem malinowym, placek z kaszy jęczmiennej z jabłkami i tarta z kaszy manny."
    },
    {
      "type": "paragraph",
      "text": "W tym roku „Srebrną Chochlę”, nagrodę główną Burmistrza Sandomierza, jury przyznało reprezentacji Gminy Zawichost. Ponadto komisja doceniła wyróżnieniem  Gminę Samborzec za najciekawszą prezentację stoiska gminnego. Wszystkie delegacje otrzymały pamiątkowe dyplomy oraz nagrody rzeczowe, ufundowane przez Starostwo Powiatowe w Sandomierzu."
    },
    {
      "type": "image",
      "src": "/images/2021/wrzesien/2021_wrzesien_xix_edycja_konkursu_nasze_sandomierskie_kulinaria_regionalne_2021_09_xix_edycja_konkursu_nasze_sandomierskie_kulinaria_regionalne_zd1-8.jpg",
      "alt": ""
    },
    {
      "type": "paragraph",
      "text": "Paniom z Koła Gospodyń Wiejskich z Czyżowa Szlacheckiego towarzyszyły: Katarzyna Kondziołka – Burmistrz Zawichostu oraz Patrycja Sus-Lutyńska – dyrektor Miejsko-Gminnego Ośrodka Kultury w Zawichoście wraz z pracownikami."
    },
    {
      "type": "paragraph",
      "text": "Wydarzenie wpisało się w tegoroczne obchody Europejskich Dni Dziedzictwa, których hasłem były „Smaki Dziedzictwa”."
    },
    {
      "type": "paragraph",
      "text": "Nagroda, w postaci „Srebrnej Chochli” trafiła do Gminy Zawichost po raz drugi, przed laty wyróżnienie to – otrzymały członkinie zespołu śpiewaczego „Zawichost” za „japconkę”."
    },
    {
      "type": "image",
      "src": "/images/2021/wrzesien/2021_wrzesien_xix_edycja_konkursu_nasze_sandomierskie_kulinaria_regionalne_2021_09_xix_edycja_konkursu_nasze_sandomierskie_kulinaria_regionalne_zd2-6-724x1024.jpg",
      "alt": ""
    },
    {
      "type": "paragraph",
      "text": "Tekst i foto: MGOK"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}