{
  "title": "103. ROCZNICA ODZYSKANIA PRZEZ POLSKĘ NIEPODLEGŁOŚCI.",
  "publishDate": "2021-11-01T00:00:00.000Z",
  "thumbnail": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd1-2.jpg",
  "content": [
    {
      "type": "heading",
      "level": 1,
      "text": "103. ROCZNICA ODZYSKANIA PRZEZ POLSKĘ NIEPODLEGŁOŚCI."
    },
    {
      "type": "paragraph",
      "text": "„Jeszcze w zielone gramy …”, to słowa autorstwa Wojciecha Młynarskiego, które pozostaną w pamięci mieszkańców Gminy Zawichost jeszcze na długo. Znany wszystkim utwór, zaśpiewała na zakończenie uroczystości związanych z obchodami 103. rocznicy odzyskania Niepodległości przez Polskę – Oliwia Winiarczyk, podopieczna sekcji wokalnej MGOK."
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd1-2.jpg",
      "alt": ""
    },
    {
      "type": "paragraph",
      "text": "Pogoda sprzyjała dziś uczestnikom przygotowanych po raz kolejny wydarzeń patriotycznych. W samo południe proboszcz parafii pw. Wniebowzięcia Najświętszej Marii Panny – ksiądz Piotr Szpyt, odprawił uroczysta Mszę Świętą. Prócz mieszkańców, wzięli w niej udział przedstawiciele władz samorządowych, delegacje pracowników jednostek organizacyjnych Gminy Zawichost. O uroczystą oprawę wydarzenia zadbali druhowie lokalnych OSP, którym przewodniczył Komendant Miejsko-Gminny ZOSP – druh Adam Kuśnierski."
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd2-2.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd3-1.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd4.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd5.jpg",
      "alt": ""
    },
    {
      "type": "paragraph",
      "text": "W drugiej części spotkania, które corocznie organizowane jest na placu Rynku Małego, poszczególne delegacje – reprezentanci władz samorządowych, zakładów pracy, stowarzyszeń oraz KGW, złożyli wiązanki oraz znicze w symbolicznym miejscu chwały – pod pomnikiem upamiętniającym 800-lecie Bitwy Pod Zawichostem. Tutaj również oficjalnie głos zabrała Pani Katarzyna Kondziołka – Burmistrz Zawichostu."
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd6.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd7.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd8.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd9.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd10.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd11.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd12.jpg",
      "alt": ""
    },
    {
      "type": "paragraph",
      "text": "Towarzyszącym akcentem wplecionym w patriotyczne świętowanie była PARADA NIEPODLEGŁOŚCI, która już kolejny raz wpisuje się w zawichojskie obchody. „Tylu ich jeszcze nie było” – z dumą komentowali zgromadzeni uczestnicy tego wydarzenia. To piękny gest motocyklistów i pasjonatów terenowych aut, którzy z radością dzielą się swoja pasją w czasach wolności, pamiętając jednocześnie o tym, by złożyć hołd tym, którzy o wolny kraj walczyli. Jeszcze raz dziękujemy Stowarzyszeniu Moto Sandomierz za organizację listopadowej trasy z punktem „Zawichost”."
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd13.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd14.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd15.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd16.jpg",
      "alt": ""
    },
    {
      "type": "paragraph",
      "text": "Na zakończenie spotkaliśmy się w strażnicy …"
    },
    {
      "type": "paragraph",
      "text": "„Jesteśmy w budynku, w którym przed laty organizowana była działalność patriotyczna”, powiedziała na koniec części artystycznej Katarzyna Kondziołka – Burmistrz Zawichostu, która wspólnie z Przewodniczącą Rady Miejskiej Zawichost – Edytą Rębiś, podziękowała wszystkim zaangażowanym w przygotowanie czwartkowego święta. Najmłodsi otrzymali pamiątkowe gadżety i tradycyjnie już w rocznice odzyskania Niepodległości, stanęli do pamiątkowej fotografii. Scena, mimo, że mniejsza aniżeli w budynku MGOK, pomieściła: uczniów Szkoły Podstawowej w Zawichoście – prezentujących program słowno-muzyczny „Lekcja historii”, który przygotowali wspólnie z Paniami: Alicją Hołody, Renatą Rybus, Sylwią Orłowską oraz Ewą Bochniak; podopiecznych sekcji wokalnej zawichojskiego ośrodka kultury: Piotra Bartosa, Katarzynę Pawłowską, Aleksandrę Niedźwiadek i Oliwię Winiarczyk – prezentujących mini-koncert „Jeszcze w zielone gramy …”, który przygotowała instruktor Sylwia Szymańska – Broś; a także przedstawicieli najmłodszych druhów strażaków z MDP Zawichost oraz Linów. Wszystkim serdecznie dziękujemy."
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd17.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd18.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd19.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd20.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd21.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd22.jpg",
      "alt": ""
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd23.jpg",
      "alt": ""
    },
    {
      "type": "paragraph",
      "text": "Przypominamy również, że tym razem świętowaliśmy już od wczoraj. Przedpołudniem na scenie OSP wystąpili uczniowie dla uczniów – w ramach uroczystej akademii. Popołudniem zaś, w programie słowno-muzycznym „Młodzi dla Niepodległej”, wystąpili przedstawiciele szkolnego koła wolontariatu, z opiekunkami: Anną Stępień i Dorotą Gozdek. Wspólnie z seniorami Dziennego Domu Pobytu przygotowali akcję rozdania flag oraz bibułowych kwiatów w niepodległościowych barwach."
    },
    {
      "type": "image",
      "src": "/images/2021/listopad/2021_listopad_103_rocznica_odzyskania_przez_polsk_niepodleg_o_ci_2021_11_103_rocznica_odzyskania_przez_polsk_niepodleg_o_ci_zd24.jpg",
      "alt": ""
    },
    {
      "type": "paragraph",
      "text": "Z życzeniami kolejnego spotkania, przypominamy, że organizatorami tegorocznych obchodów byli: Gmina Zawichost oraz Miejsko-Gminny Ośrodek Kultury w Zawichoście, współorganizowali je z nami: Zespół Szkoły i Przedszkoli w Zawichoście, OSP Gminy Zawichost, parafia pw. WNMP, Stowarzyszenie Moto Sandomierz oraz Dzienny Dom Pobytu w Zawichoście. Pięknie dziękujemy za wczoraj i dziś, które upłynęło w Zawichoście pod szyldem biało czerwonej flagi."
    },
    {
      "type": "paragraph",
      "text": "Tekst: MGOK"
    },
    {
      "type": "paragraph",
      "text": "Foto: Ewelina Ura-Kamińska"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}