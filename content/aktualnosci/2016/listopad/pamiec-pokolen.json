{
  "title": "PAMIĘĆ POKOLEŃ",
  "publishDate": "2016-11-01T00:00:00.000Z",
  "thumbnail": "/images/2016/listopad/2016_listopad_pami_pokole_2016_11_pami_pokole_DSC_0290.jpg",
  "content": [
    {
      "type": "heading",
      "level": 1,
      "text": "PAMIĘĆ POKOLEŃ"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0290.jpg",
      "alt": "dsc_0290"
    },
    {
      "type": "paragraph",
      "text": "Jesienne listopadowe popołudnie, senne w nastroju, okazało się wspaniałym podkreślającym atmosferę tłem do przygotowanego przez MGOK, podobnie jak co roku, IV już Koncertu Pieśni Patriotycznej. Scenę sali widowiskowej wypełnili członkowie zespołów śpiewaczych naszej placówki: „Zawichostu”, „Linowianek” oraz „Zielonej Doliny”. To wyjątkowy czas, kiedy uczestnicy sekcji folklorystycznej pokazują się w odsłonie innej nieco niż zwykle. Przystrojeni w mundury dumnie prezentują repertuar wyjątkowy, bo poświęcony losom naszego kraju. Jak się okazało hołd Ojczyźnie z takim samym zapałem i radością co dorośli artyści, oddaje również młodzież, która pokazuje, że świętować tę uroczystość można nie tylko z wykorzystaniem aranżacji tradycyjnych, ale bardziej współczesnych, a nawet tych z „rockowym pazurem”, co potwierdziły występy grupy wokalnej oraz instrumentalnej wplecione w scenariusz muzycznego wydarzenia."
    },
    {
      "type": "paragraph",
      "text": "Budującym jest fakt, iż corocznie w ten listopadowy wieczór nasza scena to „pokoleniowy portret” artystów amatorów, ale zwrócić należy uwagę również na to, iż jej odbiciem, szczególnie w tym roku, jest równie ważny dla nas organizatorów „pokoleniowy portret” publiczności. Wzruszamy się gdy sala wypełniona jest po brzegi odbiorcami od przedszkolaka do seniora, a najmłodsi z błyskiem w oku uważnie obserwują scenę siedząc na kolanach swoich rodziców, czy dziadków, którzy wiedzą, że ciągłość tradycji oraz pamięć zależy od nas samych. Za tę wyjątkową postawę serdecznie dziękujemy Państwu w imieniu swoim, ale także wszystkich występujących."
    },
    {
      "type": "paragraph",
      "text": "Ukłony kierujemy w stronę serdecznego gościa naszej placówki – Pana Henryka Wosia – kapelmistrza Polowej Orkiestry Polskich Drużyn Strzeleckich z Ostrowca Świętokrzyskiego, który gościnnie wsparł nasze muzyczne wydarzenie."
    },
    {
      "type": "paragraph",
      "text": "Scenariusz wieczoru, opracowanie repertuaru zespołów śpiewaczych oraz słowo wiążące – Maria Skorupa, opracowanie repertuaru grupy wokalnej oraz okolicznościowa prezentacja audiowizualna – Sylwia Szymańska – Broś, opracowanie repertuaru zespołu instrumentalno-wokalnego – Paweł Lis, dekoracja – Bożena Kędziora, światła i nagłośnienie – Paweł Lis oraz młodzieżowa sekcja techniczna – Klub Akustyka."
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0062.jpg",
      "alt": "dsc_0062"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0136.jpg",
      "alt": "dsc_0136"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0080.jpg",
      "alt": "dsc_0080"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0121.jpg",
      "alt": "dsc_0121"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0147.jpg",
      "alt": "dsc_0147"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0199.jpg",
      "alt": "dsc_0199"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0224.jpg",
      "alt": "dsc_0224"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0215.jpg",
      "alt": "dsc_0215"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0277.jpg",
      "alt": "dsc_0277"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0311.jpg",
      "alt": "dsc_0311"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0320.jpg",
      "alt": "dsc_0320"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0341.jpg",
      "alt": "dsc_0341"
    },
    {
      "type": "image",
      "src": "/images/2016/listopad/2016_listopad_pami_pokole_2016_11_pami_pokole_DSC_0343.jpg",
      "alt": "dsc_0343"
    },
    {
      "type": "paragraph",
      "text": "tekst"
    },
    {
      "type": "paragraph",
      "text": "– P. Sus-Lutyńska"
    },
    {
      "type": "paragraph",
      "text": "foto"
    },
    {
      "type": "paragraph",
      "text": "– M. Czajkowska"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}