{
  "title": "KOLĘDOWANIE W MODLIBORZYCACH – 17. 01. 2016",
  "publishDate": "2016-01-01T00:00:00.000Z",
  "thumbnail": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300432.jpg",
  "content": [
    {
      "type": "heading",
      "level": 1,
      "text": "KOLĘDOWANIE W MODLIBORZYCACH – 17. 01. 2016"
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300432.jpg",
      "alt": ""
    },
    {
      "type": "paragraph",
      "text": "Szybko mija czas … Od momentu ostatniej wizyty grup folklorystycznych MGOK w zaprzyjaźnionych Modliborzycach minął już rok. Kolejne edycje tamtejszego przeglądu są zawsze ciepło i długo wspominane przez członków naszych zespołów śpiewaczych. Tym razem, podobnie jak ostatnio, wzięły w nim udział „Linowianki” oraz „Zielona Dolina”. Udział w XVIII Międzypowiatowym Przeglądzie Tradycyjnych Kolęd i Pastorałek przyniósł naszym artystom kolejne sukcesy. Utrzymali oni swoją pozycję z edycji 2015 i odebrali z rąk jury dyplom za zajęcie III miejsca („Linowianki’), a także wyróżnienia („Zielona Dolina”). Prócz naszego ośrodka i gminy Zawichost, byli również jedynymi reprezentantami powiatu sandomierskiego. Mieli przyjemność wystąpić obok wielu grup z powiatów – janowskiego oraz kraśnickiego. Dyplomy z rąk Komisji Artystycznej, w skład której weszli: Barbara Nazarewicz – etnograf, dyrektor Muzeum Regionalnego w Janowie Lubelskim, Andrzej Sar – Główny Instruktor ds. Dziedzictwa Kulturowego Lubelszczyzny w Wojewódzkim Ośrodku Kultury w Lublinie i Andrzej Wojtan – redaktor naczelny „Chłopskiej Drogi”, odebrały reprezentantki zespołów – Katarzyna Pawłowska i Dorota Grzesiak. Kolędowo-pastorałkową prezentację sceniczną zespołów przygotowała ze swoimi podopiecznymi instruktor Maria Skorupa. Gratulacje!"
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300382.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300371.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300381.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300372.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300518.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_kol_dowanie_w_modliborzycach_17_01_2016_2016_01_kol_dowanie_w_modliborzycach_17_01_2016_P1300519.jpg",
      "alt": ""
    },
    {
      "type": "paragraph",
      "text": "tekst"
    },
    {
      "type": "paragraph",
      "text": "– P. Sus-Lutyńska"
    },
    {
      "type": "paragraph",
      "text": "foto"
    },
    {
      "type": "paragraph",
      "text": ": archiwum MGOK"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}