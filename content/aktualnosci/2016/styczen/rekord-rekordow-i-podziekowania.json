{
  "title": "REKORD REKORDÓW I PODZIĘKOWANIA",
  "publishDate": "2016-01-01T00:00:00.000Z",
  "thumbnail": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0423.jpg",
  "content": [
    {
      "type": "heading",
      "level": 1,
      "text": "REKORD REKORDÓW I PODZIĘKOWANIA"
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0423.jpg",
      "alt": ""
    },
    {
      "type": "paragraph",
      "text": "24. FINAŁ WIELKIEJ ORKIESTRY ŚWIĄTECZNEJ POMOCY"
    },
    {
      "type": "paragraph",
      "text": "Kolejne Finały Wielkiej Orkiestry Świątecznej Pomocy zawsze są wyjątkowe. Wokół zawichojskiego sztabu zarejestrowanego w naszym ośrodku skupia się wtedy mnóstwo wspaniałych życzliwych osób, które gotowe są na szelką pomoc organizacyjną – bezinteresowną – płynącą prosto z serca. Nie inaczej było również w tym roku. Wczoraj udało nam się dokonać całościowych rozliczeń finału, czekamy teraz na potwierdzenia banku oraz Sztabu Centralnego. Oczekując na ostateczne informacje pragniemy przekazać Wam wreszcie garść informacji oraz podziękowań."
    },
    {
      "type": "paragraph",
      "text": "11 098 ZŁOTYCH 81 GROSZY, 6 PENSÓW,  2,72 EURO, 6 FENIGÓW, 10 KORON oraz 10 nieznanych nam monet,"
    },
    {
      "type": "paragraph",
      "text": "które zweryfikuje ostatecznie bank – taką kwotę zebrał Sztab 24. Finału Wielkiej Orkiestry Świątecznej Pomocy działający w Miejsko-Gminnym Ośrodku Kultury Zawichoście."
    },
    {
      "type": "paragraph",
      "text": "W tym roku fundacja Jurka Owsiaka z hasłem MIERZYMY WYSOKO zebrała pieniądze na zakup urządzeń medycznych dla oddziałów pediatrycznych oraz dla zapewnienia godnej opieki medycznej seniorów."
    },
    {
      "type": "paragraph",
      "text": "Warto podkreślić, iż jest to największa kwota zebrana w historii zawichojskich finałów."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_świetlica-2.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_Świetlica-1.jpg",
      "alt": ""
    },
    {
      "type": "paragraph",
      "text": "W naszym sztabie kwestowało 60 wolontariuszy ze Szkoły i Przedszkola w Czyżowie Szlacheckim, Zespołu Szkoły i Przedszkola w Zawichoście, Świetlicy Wiejskiej w Podszynie, Miejsko-Gminnego Ośrodka Kultury w Zawichoście oraz po raz pierwszy Liceum Zawichojskiego z Zespołu Szkół Ogólnokształcących w Zawichoście, którym w działaniach nie przeszkodziła nawet studniówka, na której bawili się w sobotę. Trochę zaspani, ale gotowi na wszelką pomoc stawili się w niedzielę w ustalonych wcześniej punktach na terenie miasta i gminy Zawichost. Opiekunami wolontariuszy z wymienionych instytucji byli kolejno: Marzena Drobiazg, Magdalena Gubernat, Klaudia Radulska, Małgorzat Kędziora, Iwona Obarska, Dorota Grzesiak, Bożena Kędziora, Joanna Chmielewska. Panie w tym roku zaangażowały się również w zbiórkę pieniędzy i same mimo niesprzyjającej pogody dzielnie kwestowały z puszkami WOŚP. Szefem zawichojskiego sztabu był po raz pierwszy Paweł Lis – instruktor MGOK."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0409.jpg",
      "alt": ""
    },
    {
      "type": "paragraph",
      "text": "Kwota zebrana przez wolontariuszy wynosiła 5 607 złotych, 10 groszy, 6 pensów, 2,72 euro, 6 fenigów, 10 koron oraz 10 nieznanych nam monet, okazała się ona większa od ubiegłorocznej o około 1 000 zł."
    },
    {
      "type": "paragraph",
      "text": "Najwięcej zebrały:"
    },
    {
      "type": "paragraph",
      "text": "Magdalena Góras – 277,53 złotych, która pobiła zeszłoroczny rekord o około 50 zł."
    },
    {
      "type": "paragraph",
      "text": "Weronika Tomala – 240,31 złotych"
    },
    {
      "type": "paragraph",
      "text": "Katarzyna Pawłowska – 225,68 złotych"
    },
    {
      "type": "paragraph",
      "text": "Wszystkie wymienione wolontariuszki reprezentowały Zespół Szkoły i Przedszkola w Zawichoście."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_02631.jpg",
      "alt": ""
    },
    {
      "type": "paragraph",
      "text": "Z licytacji w tym roku wpłynęło 5 491 złotych i 71 groszy, to około 1500 zł. więcej niż podczas 23. Finału."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0129.jpg",
      "alt": ""
    },
    {
      "type": "paragraph",
      "text": "Podkreślić należy, iż w podanej kwocie mieści się również dochód z kawiarenki „OWSIANKA”, którą uruchomiliśmy w tym roku po raz pierwszy. Jak się okazało eksperyment się udał. Nasi goście podczas finałowego popołudnia chętnie kupowali ciasta i ciepłe napoje, które serwowali uczniowie oraz nauczyciele zawichojskiego liceum – będący również wykonawcami smakołyków. Cała kawiarenka zebrała 552 złote 61 groszy, a wspaniałym jej menagerem była Elżbieta Jabłońska – nauczyciel ZSO, która z ogromną charyzmą dbała o jej wyposażenie i rozdzielała dyżury. „OWSIANKĄ” opiekowały się również Anna Libor, Ewa Stępień oraz Joanna Chmielewska."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_02351.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0304.jpg",
      "alt": ""
    },
    {
      "type": "paragraph",
      "text": "Warto wspomnieć o rekordach licytacji. Podajemy przedmioty, które osiągnęły wylicytowaną wartość powyżej 150 zł. Grzegorz Szeliga – właściciel Przedsiębiorstwa Transportowo-Usługowego ZAW-TRANS z Zawichostu – wylicytował koszulkę WOŚP za 180. Hitem aukcji były obrazy podarowane przez Dariusza Stelmacha – malarza z Radomia zaprzyjaźnionego z zawichojskim MGOK. Józef Szeliga – mieszkaniec Zawichostu, który corocznie wspiera akcję wylicytował pracę za 170 złotych, Krzysztof Kędziora – właściciel Żwirowni Piachu Wiślanego w Zawichoście za 160 zł., Dariusz Żak – także za 160 zł. Pan Żak za 160 zł. wylicytował również szafirowe serduszko oprawione w srebro – naszyjnik podarowany przez Łukasza i Edwarda Kędziorów – właścicieli Kancelarii Finansowo-Ubezpieczeniowej, a Jolanta Kędziora zakupiła obraz miejscowego malarza Szymona Stępnia za 150 zł. Burmistrz Miasta i Gminy Zawichost Andrzej Wzorek również wylicytował akwarelę autorstwa Dariusza Stelmacha za 150 zł. Tę ostatnią na aukcje podarował Sebastian Kosiak z Józefkowa, który zakupił ją na aukcji WOŚP Zawichost rok temu."
    },
    {
      "type": "paragraph",
      "text": "Swoją obecnością finał wsparli: przewodniczący Rady Powiatu Sandomierskiego – Tomasz Huk, burmistrz Miasta i Gminy Zawichost – Andrzej Wzorek. Radę Miejską reprezentowali: przewodniczący Rady Miejskiej Zawichost – Radosław Krakowiak oraz radni – Anna Kawecka, Piotr Śliwiński, Edyta Rębiś."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0189.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0219.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0224.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0248.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0302.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0306.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0369.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_03701.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0537.jpg",
      "alt": ""
    },
    {
      "type": "paragraph",
      "text": "Całą imprezę poprowadziła Małgorzata Czajkowska, która jak zawsze obdarowała to wyjątkowe niedzielne popołudnie ogromną energią."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0215.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_02671.jpg",
      "alt": ""
    },
    {
      "type": "paragraph",
      "text": "Licytację przedmiotów uświetniły występy na scenie – przygotowane przez osoby związane z naszym ośrodkiem kultury: zespoły taneczne NADZIEJA oraz LOVE DANCE, początkująca pianistka – solistka Natalia Mazur, grupa wokalno-instrumentalna z programem „Kolędowo …” oraz koncert zaproszonego tarnobrzeskiego zespołu AUTOREWERS. Krótkimi koncertami WOŚP wsparły również wokalistki – mieszkanki Gminy Zawichost – Alicja Śmielak, Julia Kwiatkowska oraz Katarzyna Góras, które zawsze chętnie odpowiadają na zaproszenia do koncertowania naszego ośrodka. Kolędy zaśpiewały również Amelia Zimoląg oraz Julia Mizera, które reprezentowały Zespół Szkoły i Przedszkola w Czyżowie Szlacheckim. Mocno zaznaczył się również Zespół Szkół Ogólnokształcących. Grupa teatralna z wspomnianej placówki zagrała spektakl zatytułowany „Jasełka DWORCOWE”, którym podbiła serca publiczności. Młodzież wraz z autorką scenariusza i reżyserką programu udowodniła, iż corocznie eksploatowany temat wciąż można pokazać świeżo i z pomysłem. Ową autorką jest siostra Alicja Rutkowska, która wraz z pomocą nauczycieli ZSO w Zawichoście – Alicją Hołody, Danutą Kinal i Małgorzatą Czajkowską przeniosły widzów w niezwykłą opowieść świąteczną."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0145.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0159.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0181.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0284.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0292.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0353.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0365.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_03721.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0387.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0535.jpg",
      "alt": ""
    },
    {
      "type": "paragraph",
      "text": "O 20.00 Wszyscy wyszliśmy na tradycyjne ŚWIATEŁKO DO NIEBA. Tym razem prócz iskierek powstałych z rozpalenia „zimnych ogni” oraz „tortowych rac” wysłaliśmy w niebo również lampiony, które podarowała nam Zofia Luścińska."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0450.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0451.jpg",
      "alt": ""
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0482.jpg",
      "alt": ""
    },
    {
      "type": "paragraph",
      "text": "Następnie scenę wypełnili wolontariusze, którzy zostali obdarowani gadżetami oraz podziękowaniami ze Sztabu Centralnego."
    },
    {
      "type": "image",
      "src": "/images/2016/styczen/2016_styczen_rekord_rekord_w_i_podzi_kowania_2016_01_rekord_rekord_w_i_podzi_kowania_DSC_0428.jpg",
      "alt": ""
    },
    {
      "type": "paragraph",
      "text": "Oto lista osób, firm i organizacji, które wsparły 24. Finał WOŚP i wystawiły do licytacji swoje przedmioty i gadżety:"
    },
    {
      "type": "paragraph",
      "text": "1. Klaudia Winiarczyk – mieszkanka Wyspy"
    },
    {
      "type": "paragraph",
      "text": "2. Sztab Centralny WOŚP – Warszawa"
    },
    {
      "type": "paragraph",
      "text": "3. Zofia Luścińska – mieszkanka Zawichostu"
    },
    {
      "type": "paragraph",
      "text": "4. Elżbieta i Andrzej Bednarscy – właściciele firmy BEDOM"
    },
    {
      "type": "paragraph",
      "text": "5. Stowarzyszenie „Człowiek, Człowiekowi …” z Zawichostu"
    },
    {
      "type": "paragraph",
      "text": "6. Dariusz Stelmach – mieszkaniec Radomia"
    },
    {
      "type": "paragraph",
      "text": "7. Julia Mizera z babcią – mieszkanki Czyżowa Szlacheckiego"
    },
    {
      "type": "paragraph",
      "text": "8. Środowiskowy Dom Samopomocy w Zawichoście"
    },
    {
      "type": "paragraph",
      "text": "9. Warsztaty Terapii Zajęciowej w Piotrowicach"
    },
    {
      "type": "paragraph",
      "text": "10. Agencja Finansowo-Ubezpieczeniowa Łukasz i Edward Kędziora w Ożarowie"
    },
    {
      "type": "paragraph",
      "text": "11. Marzena Drobiazg – dyrektor ZSiP w Czyżowie Szlacheckim"
    },
    {
      "type": "paragraph",
      "text": "12. Marek Mirosław – naczelnik Punktu Poczty Polskiej w Zawichoście"
    },
    {
      "type": "paragraph",
      "text": "13. Adam Kaptur – właściciel Sklepu Wielobranżowego w Zawichoście"
    },
    {
      "type": "paragraph",
      "text": "14. Jadwiga i Bogusław Jaśkiewiczowie – właściciele Kiosku Wielobranżowego w Zawichoście"
    },
    {
      "type": "paragraph",
      "text": "15. Eugenia Mądra – właścicielka Sklepu Spożywczego w Zawichoście"
    },
    {
      "type": "paragraph",
      "text": "16. Patrycja Sus-Lutyńska – dyrektor MGOK w Zawichoście"
    },
    {
      "type": "paragraph",
      "text": "17. Katarzyna i Andrzej Porzycowie – właściciele Sklepu Spożywczego w Zawichoście"
    },
    {
      "type": "paragraph",
      "text": "18. Anna, Łukasz Nowakowie oraz Barbara i Bogusław Piętowie – właściciele firmy DORADCA z Piotrowic"
    },
    {
      "type": "paragraph",
      "text": "19. Konstanty Krawczyński – właściciel firmy KRAWMEDIA z Zawichostu"
    },
    {
      "type": "paragraph",
      "text": "20.Anna Rosińska – mieszkanka Zawichostu"
    },
    {
      "type": "paragraph",
      "text": "21.Szymon Stępień – mieszkaniec Zawichostu"
    },
    {
      "type": "paragraph",
      "text": "22.Katarzyna i Jacek Stępniowie – właściciele Sklepu Wielobranżowego w Zawichoście"
    },
    {
      "type": "paragraph",
      "text": "23. Piotr Stępień – mieszkaniec Bidzin"
    },
    {
      "type": "paragraph",
      "text": "24. Marzena i Ryszard Kwiatkowscy – właściciele sklepu Delikatesy Centrum w Zawichoście"
    },
    {
      "type": "paragraph",
      "text": "25. Martyna Rzepczyńska z Czyżowa Plebańskiego"
    },
    {
      "type": "paragraph",
      "text": "26. Sebastian Kosiak – sołtys z Józefkowa"
    },
    {
      "type": "paragraph",
      "text": "27. Świetlica Wiejska w Podszynie"
    },
    {
      "type": "paragraph",
      "text": "PODZIĘKOWANIA"
    },
    {
      "type": "paragraph",
      "text": "Gorące podziękowania składam: dyrektorom szkół –"
    },
    {
      "type": "paragraph",
      "text": "Annie Strugalskiej, Marzenie Drobiazg, Annie Żak"
    },
    {
      "type": "paragraph",
      "text": "– za coroczne wsparcie działań naszego sztabu; bezpośrednim opiekunkom wolontariuszy reprezentującym placówki edukacyjne –"
    },
    {
      "type": "paragraph",
      "text": "Klaudii Radulskiej, Małgorzacie Kędziorze, Iwonie Obarskiej, Dorocie Grzesiak, Magdalenie Gubernat, Marzenie Drobiazg, Joannie Chmielewskiej, Bożenie Kędziorze"
    },
    {
      "type": "paragraph",
      "text": "– za opiekę nad wolontariuszami z poszczególnych instytucji, kwestującymi od wczesnych godzin rannych na terenie całej gminy oraz miasta Zawichost;"
    },
    {
      "type": "paragraph",
      "text": "Renacie i Grzegorzowi Siwkom"
    },
    {
      "type": "paragraph",
      "text": "– właścicielom firmy „Carrefour” – za przygotowanie i zasponsorowanie pysznych i pożywnych kanapek, które otrzymali wolontariusze;"
    },
    {
      "type": "paragraph",
      "text": "wszystkim licealistom, opiekunom i ich rodzicom"
    },
    {
      "type": "paragraph",
      "text": ", którzy wyposażyli w bajeczne ciasta kawiarenkę „OWSIANKĘ” oraz dyżurowali w niej przez całe popołudnie;"
    },
    {
      "type": "paragraph",
      "text": "wychowankom MGOK"
    },
    {
      "type": "paragraph",
      "text": "– prezentującym swój program artystyczny,"
    },
    {
      "type": "paragraph",
      "text": "zaproszonym zespołom, wokalistkom i ich opiekunom artystycznym"
    },
    {
      "type": "paragraph",
      "text": "– za entuzjazm i przekonanie z jakim podchodzą do występów i prezentacji w tym szczególnym dniu;"
    },
    {
      "type": "paragraph",
      "text": "wolontariuszom"
    },
    {
      "type": "paragraph",
      "text": "– za wytrwałość, rzetelność i odpowiedzialność podczas zbiórki pieniędzy;"
    },
    {
      "type": "paragraph",
      "text": "osobom prywatnym, instytucjom, firmom i organizacjom"
    },
    {
      "type": "paragraph",
      "text": "– za wystawienie na licytację atrakcyjnych przedmiotów, usług i gadżetów;"
    },
    {
      "type": "paragraph",
      "text": "licytującym"
    },
    {
      "type": "paragraph",
      "text": "– za wsparcie, dynamiczną atmosferę i niezapomnianą zabawę, jaką tworzą chętnie wykupując proponowane przedmioty, dodatkowo podkręcając atmosferę poprzez podbijanie ceny;"
    },
    {
      "type": "paragraph",
      "text": "komisji liczącej zgromadzone środki"
    },
    {
      "type": "paragraph",
      "text": "– za sprawne ich przeliczenie i pomoc w zabezpieczeniu;"
    },
    {
      "type": "paragraph",
      "text": "sołtysom"
    },
    {
      "type": "paragraph",
      "text": "poszczególnych miejscowości naszej gminy – za pomoc w informowaniu mieszkańców wiosek o harmonogramie pracy wolontariuszy w terenie;own"
    },
    {
      "type": "paragraph",
      "text": "Komendantowi Komisariatu w Dwikozach –"
    },
    {
      "type": "paragraph",
      "text": "Piotrowi Gniaziowi, pracown"
    },
    {
      "type": "paragraph",
      "text": "ikom policji"
    },
    {
      "type": "paragraph",
      "text": "za nadzór nad całą akcją oraz profilaktyczne spotkania informacyjne dla wolontariuszy,"
    },
    {
      "type": "paragraph",
      "text": "Marcelowi Rosińskiemu"
    },
    {
      "type": "paragraph",
      "text": "za pomoc organizacyjną, a także wszystkim"
    },
    {
      "type": "paragraph",
      "text": "pracownikom zawichojskiego ośrodka kultury"
    },
    {
      "type": "paragraph",
      "text": "– za bezpośrednie przygotowanie popołudniowego koncertu finałowego WOŚP 2016."
    },
    {
      "type": "paragraph",
      "text": "Podziękowania –"
    },
    {
      "type": "paragraph",
      "text": "Szef Sztabu 24. Finału WOŚP – Paweł Lis"
    },
    {
      "type": "paragraph",
      "text": "tekst –"
    },
    {
      "type": "paragraph",
      "text": "Patrycja Sus- Lutyńska"
    },
    {
      "type": "paragraph",
      "text": "foto:"
    },
    {
      "type": "paragraph",
      "text": "Patrycja Sus- Lutyńska, Marcel Rosiński, Małgorzata Czajkowska, archiwum Świetlicy Wiejskiej w Podszynie"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów,"
    },
    {
      "type": "paragraph",
      "text": "zdjęć, jest zabronione i wymaga zgody na piśmie."
    }
  ]
}