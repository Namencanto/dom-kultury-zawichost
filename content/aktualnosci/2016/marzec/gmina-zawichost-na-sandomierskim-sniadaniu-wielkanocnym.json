{
  "title": "GMINA ZAWICHOST NA SANDOMIERSKIM ŚNIADANIU WIELKANOCNYM",
  "publishDate": "2016-03-01T00:00:00.000Z",
  "thumbnail": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0122.jpg",
  "content": [
    {
      "type": "heading",
      "level": 1,
      "text": "GMINA ZAWICHOST NA SANDOMIERSKIM ŚNIADANIU WIELKANOCNYM"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0122.jpg",
      "alt": "DSC_0122"
    },
    {
      "type": "paragraph",
      "text": "Po raz kolejny reprezentacja Gminy Zawichost uczestniczyła w Śniadaniu Wielkanocnym Gmin Powiatu Sandomierskiego, na które od 2000 roku zapraszają pracownicy Sandomierskiego Muzeum Okręgowego. Wyjątkowe spotkanie w sali rycerskiej wyżej wymienionej instytucji gromadzi zawsze wielu gości: posłów na sejm RP, duchownych, przedstawicieli poszczególnych samorządów powiatu sandomierskiego, pracowników instytucji kultury, twórców ludowych, przedstawicieli mediów. Tak było również w tym roku. Spotkanie otworzył uroczyście Dyrektor Muzeum Okręgowego – Paweł Abłamowicz, a poprowadziła je etnograf – Iwona Łukawska, która od lat bezpośrednio zaangażowana jest w przygotowania organizacyjne związane z powiatowym spotkaniem wielkanocnym ."
    },
    {
      "type": "paragraph",
      "text": "Stałym punktem programu powiatowego śniadania jest barwny korowód delegacji poszczególnych gmin powiatu sandomierskiego, podczas którego prezentowane są piękne kosze wielkanocne wypełnione tradycyjnymi produktami. Dodatkowo pochód dekorują kolorowe palmy, które przywożą ze sobą uczestnicy."
    },
    {
      "type": "paragraph",
      "text": "Podczas tegorocznej edycji Gminę Zawichost reprezentowali: Burmistrz Miasta i Gminy Zawichost – Andrzej Wzorek, Przewodniczący Rady Miejskiej – Radosław Krakowiak, Sekretarz Miasta i Gminy Zawichost – Józef Paćkowski, niżej podpisana Dyrektor Miejsko-Gminnego Ośrodka Kultury w Zawichoście – Patrycja Sus – Lutyńska, członkowie zespołu śpiewaczego „Zawichost” wraz z instruktorem prowadzącym – Marią Skorupą. Prezentując kosz wielkanocny wykonany przez pracowników MGOK oraz palmy wykonane tradycyjnie już przez członkinie grupy bibułkarskiej MGOK, Burmistrz Andrzej Wzorek złożył wszystkim zgromadzonym świąteczne życzenia."
    },
    {
      "type": "paragraph",
      "text": "Tuż przed okazjonalnym poczęstunkiem zgromadzeni obejrzeli przygotowaną przez przedstawicieli z Gminy Łoniów interesująca inscenizację teatralną – obrzędową przywołującą dawne tradycje i zwyczaje związane z Wielką Sobotą."
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0159-1.jpg",
      "alt": "DSC_0159"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0175.jpg",
      "alt": "DSC_0175"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0177.jpg",
      "alt": "DSC_0177"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0179.jpg",
      "alt": "DSC_0179"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0180.jpg",
      "alt": "DSC_0180"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0185.jpg",
      "alt": "DSC_0185"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0137.jpg",
      "alt": "DSC_0137"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0191.jpg",
      "alt": "DSC_0191"
    },
    {
      "type": "image",
      "src": "/images/2016/marzec/2016_marzec_gmina_zawichost_na_sandomierskim_niadaniu_wielkanocnym_2016_03_gmina_zawichost_na_sandomierskim_niadaniu_wielkanocnym_DSC_0203.jpg",
      "alt": "DSC_0203"
    },
    {
      "type": "paragraph",
      "text": "Tekst i foto – P. Sus – Lutyńska"
    }
  ]
}