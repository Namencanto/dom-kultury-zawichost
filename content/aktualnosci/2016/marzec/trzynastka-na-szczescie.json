{
  "title": "„TRZYNASTKA” NA SZCZĘŚCIE",
  "publishDate": "2016-03-01T00:00:00.000Z",
  "thumbnail": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0159.jpg",
  "content": [
    {
      "type": "heading",
      "level": 1,
      "text": "„TRZYNASTKA” NA SZCZĘŚCIE"
    },
    {
      "type": "paragraph",
      "text": "Wojewódzki Dom Kultury im. J. Piłsudskiego w Kielcach, od wielu lat, zajmuje się organizacją cyklicznego przeglądu mającego na celu popularyzację folkloru dla najmłodszych – ludowego muzykowania, śpiewu, tańca i zwyczajów charakterystycznych dla terenu województwa świętokrzyskiego. Dziecięca Estrada Folkloru cyklicznie przyciąga solistów, zespoły śpiewacze, zespoły pieśni i tańca, kapele oraz instrumentalistów z naszego regionu."
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0159.jpg",
      "alt": "DSC_0159"
    },
    {
      "type": "paragraph",
      "text": "Tym razem zorganizowana została –  można by sądzić pechowo – bo 13. marca 2016 roku. Mimo to, nasi najmłodsi z entuzjazmem podeszli do udziału w tym prestiżowym konkursie folklorystycznym –  i od dawna kojarzonej z brakiem szczęścia daty – w ogóle się nie wystraszyli."
    },
    {
      "type": "paragraph",
      "text": "Ostatnie próby były dla nich okresem radosnej, ale wzmożonej pracy. „Mała Zielona Dolina” – bo pod takim hasłem wystąpił zespół złożony z pięciu dziewczynek: Sylwii  Pięty, Dominiki Stempień, Aleksandry Adamczyk, Katarzyny i Karoliny Pawłowskiej –  na co dzień śpiewających w zespołach MGOK: Pieśni Tańca i Kabaretu „Zielona Dolina” oraz „Linowiankach”, na kieleckiej scenie zaprezentowała się w utworach: „Mój Boze kochany”, „Powiadajo ludzie”, „Niedaleko jeziora”. Wsparła je kapela w składzie: Sławomir Jagodziński – akordeon, Ryszard Krzemiński – klarnet, Paweł Lis – bębenek."
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0065.jpg",
      "alt": "DSC_0065"
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0057.jpg",
      "alt": "DSC_0057"
    },
    {
      "type": "paragraph",
      "text": "Jak się okazało trzynastek było więcej. Mali artyści oraz ekipa wspierająca z miasta i gminy Zawichost liczyła właśnie 13 uczestników. Na liście wykonawców dziewczynkom przypadło zaszczytne – 13. miejsce. Tym razem jednak wspomniana liczba zapowiedziała radość i szczęście. „Mała Zielona Dolina” z rąk organizatorów otrzymała wyróżnienie. Warto wspomnieć, iż w całym konkursie udział wzięło 26 podmiotów wykonawczych, w kategorii zespoły śpiewacze – 16."
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0157.jpg",
      "alt": "DSC_0157"
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0139.jpg",
      "alt": "DSC_0139"
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0120.jpg",
      "alt": "DSC_0120"
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0157.jpg",
      "alt": "DSC_0157"
    },
    {
      "type": "paragraph",
      "text": "Małym artystkom, kapeli oraz opiekunowi artystycznemu – Marii Skorupie gratulujemy życząc im jednocześnie kolejnych sukcesów."
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0132-1.jpg",
      "alt": "DSC_0132"
    },
    {
      "type": "image",
      "src": "/images/2016/marzec/2016_marzec__trzynastka_na_szcz_cie_2016_03__trzynastka_na_szcz_cie_DSC_0147.jpg",
      "alt": "DSC_0147"
    },
    {
      "type": "paragraph",
      "text": "Tekst: P. Sus – Lutyńska"
    },
    {
      "type": "paragraph",
      "text": "Foto: M. Skorupa, P. Lis"
    },
    {
      "type": "paragraph",
      "text": "o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie."
    }
  ]
}