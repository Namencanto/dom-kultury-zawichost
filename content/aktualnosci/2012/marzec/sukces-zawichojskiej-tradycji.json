{
  "title": "SUKCES  ZAWICHOJSKIEJ  TRADYCJI",
  "publishDate": "2012-03-01T00:00:00.000Z",
  "thumbnail": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0236.jpg",
  "content": [
    {
      "type": "heading",
      "level": 1,
      "text": "SUKCES  ZAWICHOJSKIEJ  TRADYCJI"
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0236.jpg",
      "alt": ""
    },
    {
      "type": "paragraph",
      "text": "Wspaniałą tradycją i ewenementem w skali województwa świętokrzyskiego, a także i kraju, jest organizowane od 13 lat, przez Muzeum Okręgowe w Sandomierzu, w sobotę przed Niedzielą Palmową, Śniadanie  Wielkanocne gmin powiatu sandomierskiego. Bierze w nim udział wiele znakomitych gości reprezentujących  władze administracyjne, przedstawiciele różnych środowisk twórczych, a przede wszystkim liczne delegacje poszczególnych gmin."
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0041.jpg",
      "alt": ""
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0152.jpg",
      "alt": ""
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0033.jpg",
      "alt": ""
    },
    {
      "type": "paragraph",
      "text": "Pomysłodawcą tej integracyjnej uroczystości była  Zofia Czubowa, poprzednia dyrektor muzeum, która realizując swój pomysł zaangażowała do współpracy wszystkie gminy, władze miasta, powiatu i województwa oraz wiele osób współpracujących z  muzeum. Obecne władze tej instytucji z powodzeniem kontynuują dzieło swojej  poprzedniczki. Spotkania te mają swoistą  oprawę dostosowaną do okresu wielkanocnego. Oczywiście wszystko jest głęboko zakorzenione w tradycji, zachowane są wszelkie symbole i charakterystyczne dla tego okresu zwyczaje. Przede wszystkim jest tradycyjny stół wielkanocny, suto zastawiony jadłem wiejskim, na którym króluje jajko – symbol  życia i Wielkanocy. Jest tam tradycyjny barszcz wielkanocny oraz mięsiwo i wypieki. Wszystko  zostaje poświęcone i wspólnie spożyte."
    },
    {
      "type": "paragraph",
      "text": "Wszystkie gminy przybywające na to spotkanie przywożą ze sobą  kosze wielkanocne, które są prezentowane na wspólnej wystawie"
    },
    {
      "type": "paragraph",
      "text": "i tutaj dopiero jest uczta dla oka i nie tylko. Pysznią się w nich wspaniałe lukrowane baby, zajączki, kurczaczki, pisanki, cudownie łechcą podniebienie swoim widokiem soczyste, pieczone schaby, kiełbasy, pieczenie, a wszystko to cudnie  przystrojone baziami, barwinkiem, wykrochmalonymi serwetkami wśród bukietów palm i pierwocin budzącego się na wiosnę życia."
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0006.jpg",
      "alt": ""
    },
    {
      "type": "paragraph",
      "text": "Zdobywca I miejsca – tradycyjny kosz wielkanocny gminy Zawichost – przygotowany przez MGOK"
    },
    {
      "type": "paragraph",
      "text": "W tym roku organizatorzy postanowili  przywiezione kosze wielkanocne poddać ocenie konkursowej. Zwrócono szczególną uwagę na zgodność z tradycją  samej zawartości kosza, jak też i jego elementów dekoracyjnych. I tutaj"
    },
    {
      "type": "paragraph",
      "text": "najwyżej oceniony został kosz wielkanocny z gminy Zawichost."
    },
    {
      "type": "paragraph",
      "text": "Była to tradycyjna"
    },
    {
      "type": "paragraph",
      "text": "opołka"
    },
    {
      "type": "paragraph",
      "text": "wykonana z  surowej, nie korowanej nadwiślańskiej wikliny, wyłożona surowym, lnianym płótnem, które częściowo okrywała ręcznie wykonana, biała, wykrochmalona serweta. Kosz  nasz"
    },
    {
      "type": "paragraph",
      "text": "zawierał wszystko, co zawierać powinien"
    },
    {
      "type": "paragraph",
      "text": "( cytat oceny  jury): a mianowicie: wiejską kiełbasę, boczek, razowy chleb, ćwikłę z chrzanem, osełkę masła, ser – wszystko to przyozdobione zostało barwinkiem,  i ręcznie wykonanymi kwiatami z bibuły."
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0140.jpg",
      "alt": ""
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0149.jpg",
      "alt": ""
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0161.jpg",
      "alt": ""
    },
    {
      "type": "paragraph",
      "text": "Również delegacja z Zawichostu była bardzo barwna i kolorowa, przypominała procesję z palmami, jaką dawniej spotkać mogliśmy"
    },
    {
      "type": "paragraph",
      "text": "na wsiach w Niedzielę Palmową. Wszyscy jej uczestnicy (ok. 25) osób mieli  własnoręcznie wykonane, tradycyjne wielkanocne palmy. Prezentacja"
    },
    {
      "type": "paragraph",
      "text": "delegacji naszej gminy"
    },
    {
      "type": "paragraph",
      "text": "na scenie, jak powiedziała komisja,"
    },
    {
      "type": "paragraph",
      "text": "była również bardzo stosowna i tematycznie nawiązywała do czasu  Wielkanocy"
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0226.jpg",
      "alt": ""
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0233.jpg",
      "alt": ""
    },
    {
      "type": "paragraph",
      "text": "Właśnie"
    },
    {
      "type": "paragraph",
      "text": "Zawichost"
    },
    {
      "type": "paragraph",
      "text": "za całokształt prezentacji zyskał najwyższe uznanie i przez to"
    },
    {
      "type": "paragraph",
      "text": "został doceniony  nagrodą  ufundowaną"
    },
    {
      "type": "paragraph",
      "text": "przez Starostę Powiatu Sandomierskiego."
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0082.jpg",
      "alt": ""
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0218.jpg",
      "alt": ""
    },
    {
      "type": "paragraph",
      "text": "Karolina – najmłodsza członkini Dziecięcego Zespołu Pieśni i Tańca działającego w MGOK"
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0198.jpg",
      "alt": ""
    },
    {
      "type": "paragraph",
      "text": "W skład grupy reprezentującej naszą gminę podczas XIII edycji Śniadania Wielkanocnego weszli: gospodarz terenu – Burmistrz Miasta"
    },
    {
      "type": "paragraph",
      "text": "i Gminy Zawichost – Tomasz Siwek, Przewodniczący Rady Miasta i Gminy Zawichost – Józef Pięta, dyrektor Miejsko-Gminnego Ośrodka Kultury – Patrycja Sus – Lutyńska, instruktor MGOK do spraw folkloru – Maria Skorupa oraz folklorystyczne zespoły śpiewacze, na co dzień działające w MGOK:"
    },
    {
      "type": "paragraph",
      "text": "Zawichost, Linowiacy"
    },
    {
      "type": "paragraph",
      "text": "i niedawno zawiązany D"
    },
    {
      "type": "paragraph",
      "text": "ziecięcy Zespół Pieśni i Tańca,"
    },
    {
      "type": "paragraph",
      "text": "dla którego występ na scenie sandomierskiego zamku był niewątpliwie udanym debiutem."
    },
    {
      "type": "image",
      "src": "/images/2012/marzec/2012_marzec_sukces_zawichojskiej_tradycji_2012_03_sukces_zawichojskiej_tradycji_DSC_0175.jpg",
      "alt": ""
    },
    {
      "type": "paragraph",
      "text": "Burmistrz Zawichostu Tomasz Siwek złożył  zebranym okolicznościowe życzenia, a palmy, które zawichojska delegacja przywiozła"
    },
    {
      "type": "paragraph",
      "text": "do muzeum zostały podarowane zebranym gościom."
    },
    {
      "type": "paragraph",
      "text": "Wszystko odbyło się we wspaniałej scenerii sali rycerskiej Zamku Królewskiego w Sandomierzu."
    },
    {
      "type": "paragraph",
      "text": "tekst:   Maria  Skorupa"
    },
    {
      "type": "paragraph",
      "text": "foto: Patrycja Sus – Lutyńska"
    },
    {
      "type": "paragraph",
      "text": "Copyright © MGOK ZAWICHOST"
    }
  ]
}