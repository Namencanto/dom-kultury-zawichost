{
  "title": "ŚPIEWEM I TRADYCJĄ HISTORIĘ BUDOWALI",
  "publishDate": "2012-11-01T00:00:00.000Z",
  "thumbnail": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_baner-zawichost.jpg",
  "content": [
    {
      "type": "heading",
      "level": 1,
      "text": "ŚPIEWEM I TRADYCJĄ HISTORIĘ BUDOWALI"
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_baner-zawichost.jpg",
      "alt": ""
    },
    {
      "type": "paragraph",
      "text": "W Miejsko-Gminnym Ośrodku Kultury w Zawichoście od 15 lat działają dwa zespoły ludowe, śpiewacze, które poprzez tę formę działalności z powodzeniem przez cały ten czas kultywują rodzime tradycje folkloru, są to zespoły „Zawichost” i „Linowiacy”"
    },
    {
      "type": "paragraph",
      "text": "(wcześniej „Linowianki” ze względu na to, że kiedyś z zespole były same panie ). 15 lat to okres aktywnej działalności obydwu zespołów."
    },
    {
      "type": "paragraph",
      "text": "24 listopada 2012 roku o godz. 17.00 w sali widowiskowej MGOK odbyło się uroczyste spotkanie jubileuszowe zorganizowane z okazji 15-lecia Pracy Twórczej obu w/w zespołów."
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-477.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-301.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-315.jpg",
      "alt": ""
    },
    {
      "type": "paragraph",
      "text": "Były kwiaty, dyplomy, życzenia, okolicznościowe upominki i podziękowania, które członkowie zespołów otrzymali od zaproszonych gości – Przewodniczącego Rady Powiatu Sandomierskiego – Tomasza Huka, Burmistrza Miasta"
    },
    {
      "type": "paragraph",
      "text": "i Gminy Zawichost – Tomasza Siwka, Przewodniczącego Rady Miejskiej Zawichost – Radosława Krakowiaka, Dyrektor Miejsko-Gminnego Ośrodka Kultury w Zawichoście – Patrycji Sus-Lutyńskiej, a także zaprzyjaźnionych zespołów śpiewaczych z Cygan, Modliborzyc, Ożarowa, Opoki."
    },
    {
      "type": "paragraph",
      "text": "Nie  sposób wyliczyć wszystkich nagród i wyróżnień jakie zdobyły nasze zespoły przez cały okres swojej działalności, choć jak mówią sami ich członkowie, niewątpliwie najcenniejszym osiągnięciem było dla nich trzykrotne zdobycie I miejsca w prestiżowym konkursie pod nazwą Międzynarodowe Buskie Spotkania z Folklorem, który corocznie odbywa się w Busku Zdroju.  Ilość występów obu grup śpiewaczych odbywających się poza granicami gminy Zawichost pozwala na to, by nadać im miano ambasadorów swojej małej ojczyzny. Pamiętać należy także o tym, że cyklicznie prócz uczestnictwa w przeglądach, koncertach, festiwalach folkloru, uświetniają oni także swoimi występami niezliczone imprezy miejscowe, regionalne tj. Święto Plonów,  Piknik Zawichojski oraz inne imprezy okolicznościowe. Nie to jest jednak najważniejsze. Jak sami podkreślają  najbardziej  cenią sobie to, że mają możliwość wspólnego spotkania się, wyjazdu, spędzenia czasu wolnego, poznania nowych ludzi,  realizacji swoich pasji, bo jak się okazuje bardzo kochają  to, co robią i są bardzo zaangażowani."
    },
    {
      "type": "paragraph",
      "text": "I właśnie za swoją pasję oraz zaangażowanie w sobotni wieczór uhonorowani zostali kwiatami, okolicznościowymi dyplomami oraz pięknymi pucharami, które wręczył wszystkim członkom sekcji folklorystycznej gospodarz terenu – Burmistrz Miasta i Gminy Zawichost – Tomasz Siwek."
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-323.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-329.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-349.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-373.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-374.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-383.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-392.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_DSC_0127.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-403.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-419.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-423.jpg",
      "alt": ""
    },
    {
      "type": "paragraph",
      "text": "Od początku istnienia sekcją folklorystyczną MGOK Zawichost kieruje starszy instruktor d/s folkloru – Maria Skorupa. To dzięki jej uporowi w dążeniu do celu oraz wielkiej miłości do folkloru możemy dziś mówić o wspaniałej zawichojskiej historii ludowych zespołów śpiewaczych. Od zawsze związana z ruchem ludowym, nie byłaby sobą, pełniąc jedynie funkcję kierownika zespołów, jest także czynną członkinią obu grup śpiewaczych, które wspomaga wszędzie rozpoznawalnym  barwnym głosem."
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-426.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-437.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-442.jpg",
      "alt": ""
    },
    {
      "type": "paragraph",
      "text": "Serdeczne podziękowania składamy Panu Tomaszowi Hukowi – Przewodniczącemu Rady Powiatu Sandomierskiego, jednocześnie Dyrektorowi oddziału Banku Spółdzielczego w Zawichoście, który wsparł finansowo organizację naszego przedsięwzięcia."
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-449.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-453.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-481.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-5091.jpg",
      "alt": ""
    },
    {
      "type": "paragraph",
      "text": "Finałem jubileuszowej gali był występ gości z sąsiedniej gminy Ożarów. Widowisko z cyklu"
    },
    {
      "type": "paragraph",
      "text": "„Co tam słychać u Bartosów”"
    },
    {
      "type": "paragraph",
      "text": "zaprezentowali członkowie teatru obrzędowego „Ożarów”. Tym razem pokazali oni tradycyjne pranie w dawnej chacie chłopskiej, prócz aspektu edukacyjnego nie zabrakło także i szczypty dobrego humoru, który wprowadził wszystkich uczestników w nastrój części nieoficjalnej – tradycyjnej biesiady – z tradycyjnym oczywiście poczęstunkiem."
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-502.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-496.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-489.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-517.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-5291.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-541.jpg",
      "alt": ""
    },
    {
      "type": "paragraph",
      "text": "Biesiadę ludową urozmaicali do późnych godzin wieczornych zaproszeni goście – miłośnicy muzyki ludowej – przyjaciele naszego ośrodka."
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-552.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_obraz-5561.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_DSC_0042.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_DSC_0043.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_DSC_0090.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_DSC_0069.jpg",
      "alt": ""
    },
    {
      "type": "image",
      "src": "/images/2012/listopad/2012_listopad__piewem_i_tradycj_histori_budowali_2012_11__piewem_i_tradycj_histori_budowali_DSC_0250.jpg",
      "alt": ""
    },
    {
      "type": "paragraph",
      "text": "Tańcom i śpiewom nie było końca …"
    },
    {
      "type": "paragraph",
      "text": "Wszystkim członkom zespołu życzymy wielu owocnych lat pracy twórczej, by nadal czerpali radość z własnych pasji oraz dbali o nasze polskie tradycje propagując i pielęgnując zwyczaje, tańce, przyśpiewki oraz gwarę ludową. Jest to bowiem jedyny pewny sposób włączania jakże cennej przeszłości do aktualnej świadomości społecznej i tożsamości kulturowej kolejnych pokoleń."
    },
    {
      "type": "paragraph",
      "text": "tekst: Maria Skorupa,  Patrycja Sus-Lutyńska"
    },
    {
      "type": "paragraph",
      "text": "foto: Małgorzata Czajkowska-Stępień, Marian Sus"
    }
  ]
}