---
thumbnail: "/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0055-9.jpg"
title: "Światłem Malowane III"
publishDate: "2018-06-01T00:00:00.000Z"
eventDate: "2018-06-01T00:00:00.000Z"
---

<div class="entry-content">
							
							<p>08. czerwca 2018, w sali wystawowej Miejsko-Gminnego Ośrodka Kultury odbyło się uroczyste otwarcie wystawy fotografii Ewy Gawlik – mieszkanki Ostrowca Świętokrzyskiego. Ponad pięćdziesiąt plansz z fotografiami zaprezentowała w Zawichoście członkini Fotoklubu „Galeria MCK”.</p>
<p>Tym, którzy wzięli udział w piątkowym wernisażu opowiedziała o tym, jak patrzy na otaczający ją świat. Świat pokazany odbiorcom już po przesączeniu przez własną wrażliwość, stanowiącą część wewnętrznego filtru jej samej, za pomocą którego kształtuje ostateczny obraz tego, co eksponuje. Wystawa „Światłem malowane III” to trzecia część cyklu prezentowanego pod tym samym tytułem. Ewa Gawlik jest także twórczynią innych ekspozycji indywidualnych, np. „To co maluje natura”, „Przemijanie inaczej”, a także licznych zbiorowych oraz uczestniczką plenerów artystycznych.</p>
<p>Jej prace zrecenzował Tomasz Staszewski:</p>
<p><em>„(…) Fotografie zaskakują oglądającego barwnością i niezwykłym wzmocnieniem form, co mówi o dużej wyobraźni, pomysłowości i pracowitości autorki, która w dodatku eksperymentuje. Obrazy na dużych formatach i liczne przywodzą na myśl malarstwo zbliżone do abstrakcji. Światło jest tu głównym sprawcą – powodującym lśnienie materii, tworzącym smugi, rozbłyski, promienie, ogniska lub rozżarzenia, jak w piecu hutniczym. Artystka podgląda różne materie, kształty i struktury (…). I tak np. fałdy i zmarszczki płóciennej materii odbiera się jako pejzaże polne ze wzgórzami i rzeką, wodospad lub księżycowy krajobraz. Inne kształty tworzą fałdy materiału w zbliżeniu, o lśniących załamaniach, niczym blacha połyskująca światłem i kroplami rosy. Są też powierzchnie o bogatych strukturach kamienia, kory drzew lub workowatego płótna. Nie brak efektów rozlewającej się w wodzie cieczy, rdzawych lecz ubarwionych plam. Spotyka się płaszczyzny o wyrafinowanej ornamentyce, jak w powiększonym fragmencie skrzydeł motyla. Specyficzna dekoracyjność przejawia się w zjawiskach odchodzącego od ściany tynku.</em></p>
<p><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Wszystkie zademonstrowane na pokazie prace obrazują ruch. Ożywia je nie tylko światło, lecz również urozmaicone brzegi form, ich ukośne i skonstruowane kierunki, rytmy i zamaszyste linie. Fotografie Ewy Gawlik obrazują kreatywną rzeczywistość – pełną wyrazu, dynamiki i nastroju – przywodzącą na myśl fantastyczne, kosmiczne lub mikroskopijne światy. Powstają one na skutek wrażliwości, pasji, a jednocześnie głębokiego przemyślenia.</em>”</p>
<p><img fetchpriority="high" decoding="async" class="aligncenter size-full wp-image-5909" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0055-9.jpg" alt="" width="800" height="531" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0055-9.jpg 800w, /images/2018/czerwiec/DSC_0055-9-300x199.jpg 300w, /images/2018/czerwiec/DSC_0055-9-768x510.jpg 768w" sizes="(max-width: 800px) 100vw, 800px"></p>
<p><img decoding="async" class="aligncenter size-full wp-image-5912" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0068.jpg" alt="" width="800" height="531" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0068.jpg 800w, /images/2018/czerwiec/DSC_0068-300x199.jpg 300w, /images/2018/czerwiec/DSC_0068-768x510.jpg 768w" sizes="(max-width: 800px) 100vw, 800px"></p>
<p><img decoding="async" class="aligncenter size-full wp-image-5914" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0236.jpg" alt="" width="800" height="531" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0236.jpg 800w, /images/2018/czerwiec/DSC_0236-300x199.jpg 300w, /images/2018/czerwiec/DSC_0236-768x510.jpg 768w" sizes="(max-width: 800px) 100vw, 800px"></p>
<p><img loading="lazy" decoding="async" class="aligncenter size-full wp-image-5915" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0239.jpg" alt="" width="800" height="531" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0239.jpg 800w, /images/2018/czerwiec/DSC_0239-300x199.jpg 300w, /images/2018/czerwiec/DSC_0239-768x510.jpg 768w" sizes="(max-width: 800px) 100vw, 800px"></p>
<p><img loading="lazy" decoding="async" class="aligncenter size-full wp-image-5913" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0234.jpg" alt="" width="800" height="1204" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0234.jpg 800w, /images/2018/czerwiec/DSC_0234-199x300.jpg 199w, /images/2018/czerwiec/DSC_0234-768x1156.jpg 768w, /images/2018/czerwiec/DSC_0234-680x1024.jpg 680w" sizes="(max-width: 800px) 100vw, 800px"></p>
<p><img loading="lazy" decoding="async" class="aligncenter size-full wp-image-5916" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0104.jpg" alt="" width="800" height="531" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0104.jpg 800w, /images/2018/czerwiec/DSC_0104-300x199.jpg 300w, /images/2018/czerwiec/DSC_0104-768x510.jpg 768w" sizes="(max-width: 800px) 100vw, 800px"></p>
<p><img loading="lazy" decoding="async" class="aligncenter size-full wp-image-5910" src="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0047.jpg" alt="" width="800" height="531" srcset="/images/2018/czerwiec/2018_czerwiec__wiat_em_malowane_iii_2018_06__wiat_em_malowane_iii_DSC_0047.jpg 800w, /images/2018/czerwiec/DSC_0047-300x199.jpg 300w, /images/2018/czerwiec/DSC_0047-768x510.jpg 768w" sizes="(max-width: 800px) 100vw, 800px"></p>
<p style="text-align: right;">tekst wstępu – P. Sus-Lutyńska<br>
tekst recenzji – krytyk sztuki – <em>Tomasz Staszewski</em></p>
<p style="text-align: right;">fragment artykułu „Pociągające światy” z: samorządowego pisma społeczno-kulturalnego „Ożarów”<br>
nr 1/140 styczeń-marzec 2018 Rok XX ISSN 1507-7438, s.12-13</p>
<p style="text-align: right;"><em>foto – K. Tomaszewska, M. Sus</em></p>
<p>&nbsp;</p>
<p style="text-align: center;"><em>Zawartość strony oraz wszystkie fotografie są autorstwa MGOK w Zawichoście, zgodnie z przepisami ustawy z dnia 4 lutego 1994 r. o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie.</em></p>
						
						</div>
