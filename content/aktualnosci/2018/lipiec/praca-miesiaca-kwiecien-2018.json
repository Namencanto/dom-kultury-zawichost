{
  "title": "PRACA MIESIĄCA – KWIECIEŃ 2018",
  "publishDate": "2018-07-01T00:00:00.000Z",
  "thumbnail": "/images/2018/lipiec/2018_lipiec_praca_miesi_ca_kwiecie_2018_2018_07_praca_miesi_ca_kwiecie_2018_DSC_0004.jpg",
  "content": [
    {
      "type": "heading",
      "level": 1,
      "text": "PRACA MIESIĄCA – KWIECIEŃ 2018"
    },
    {
      "type": "paragraph",
      "text": "A oto martwa natura, którą wykonała 9-letnia Agata Mazur – mieszkanka Zawichostu, na co dzień uczestniczka zajęć najstarszej grupy plastycznej MGOK w Zawichoście. Bukiet kwiatów, przepleciony źdźbłami traw o różnych odcieniach zieleni i purpury – to dzieło, które świadczy o niezwykłej wrażliwości młodziutkiej autorki. Szczególną uwagę w pracy wykonanej olejnymi pastelami zwraca spokojna i stonowana kolorystyka. Ze sprytnie założonego na powierzchnię tła (za pomocą poziomych i pionowych kresek) ciepłego beżu, łagodnie wydostaje się zimny brąz kartonu – efekt ten potęguje wrażenie uzyskania przestrzeni w przedstawionej kompozycji. Dodatkowo intuicyjnie dobrane kolory główek kwiatów w kolorze przybrudzonego różu, palety fioletów oraz odcieni niebieskiego – wyjątkowo dobrze uzupełniają łagodne tło. Położone za pomocą kilku żółtych i pomarańczowych kresek łodygi działają jak światła, podkreślające kierunki rozchodzącej się gwieździście kompozycji kwiatowej. Pracę Agata zakomponowała na kwadracie 21×21 cm. Gratulacje!"
    },
    {
      "type": "image",
      "src": "/images/2018/lipiec/2018_lipiec_praca_miesi_ca_kwiecie_2018_2018_07_praca_miesi_ca_kwiecie_2018_DSC_0004.jpg",
      "alt": ""
    },
    {
      "type": "image",
      "src": "/images/2018/lipiec/2018_lipiec_praca_miesi_ca_kwiecie_2018_2018_07_praca_miesi_ca_kwiecie_2018_DSC_0013.jpg",
      "alt": ""
    },
    {
      "type": "paragraph",
      "text": "Tekst i foto: P. Sus-Lutyńska"
    }
  ]
}