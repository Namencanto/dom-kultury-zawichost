{
  "title": "PRACA MIESIĄCA – LUTY 2018",
  "publishDate": "2018-02-01T00:00:00.000Z",
  "thumbnail": "/images/2018/luty/2018_luty_praca_miesi_ca_luty_2018_2018_02_praca_miesi_ca_luty_2018_DSC_0006.jpg",
  "content": [
    {
      "type": "heading",
      "level": 1,
      "text": "PRACA MIESIĄCA – LUTY 2018"
    },
    {
      "type": "paragraph",
      "text": "Kochani!"
    },
    {
      "type": "paragraph",
      "text": "Jak wyobrażacie sobie podniebne przestworza? Jak wygląda życie na innych planetach i czy w ogóle istnieje? Temu tematowi badacze i naukowcy poświęcają miliony godzin …"
    },
    {
      "type": "paragraph",
      "text": "A dwie uzdolnione plastycznie siostry – Zuzanna i Kalina Pietrzykowskie odpowiedziały na to pytanie bez chwili wahania, w niespełna półtorej godziny, za pomocą kolorowych papierów, nożyczek, kleju i czarnego flamastra. Dziewczynki, to mieszkanki miejscowości Linów i uczestniczki średniej wiekowo grupy należącej do sekcji plastycznej Miejsko-Gminnego Ośrodka Kultury w Zawichoście. Jak widać w pozaziemskiej przestrzeni jest dosyć tłoczno, a sąsiadujące ze sobą planety zdają się niemalże wzajemnie się zaczepiać „szturchając się” po sąsiedzku. Jest tam wesoło, na co wskazują konturowe rysunki przypominające te z najśmieszniejszych znanych nam kreskówek, ale i tajemniczo, co Zuzia i Kalinka podkreśliły za pomocą doboru kolorów. Za ten specyficzny nastrój odpowiada tu przede wszystkim lekko rozjaśnione fioletowe tło usiane żółtymi i pomarańczowymi gwiazdami. Technika w jakiej powstała praca to collage."
    },
    {
      "type": "image",
      "src": "/images/2018/luty/2018_luty_praca_miesi_ca_luty_2018_2018_02_praca_miesi_ca_luty_2018_DSC_0006.jpg",
      "alt": ""
    },
    {
      "type": "image",
      "src": "/images/2018/luty/2018_luty_praca_miesi_ca_luty_2018_2018_02_praca_miesi_ca_luty_2018_DSC_0004.jpg",
      "alt": ""
    },
    {
      "type": "paragraph",
      "text": "Tekst i foto: P. Sus-Lutyńska"
    }
  ]
}