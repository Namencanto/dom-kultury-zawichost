{
  "title": "Zasłuchani zakochani",
  "publishDate": "2018-02-01T00:00:00.000Z",
  "thumbnail": "/images/2018/luty/2018_luty_zas_uchani_zakochani_2018_02_zas_uchani_zakochani_DSC_0245.jpg",
  "content": [
    {
      "type": "heading",
      "level": 1,
      "text": "Zasłuchani zakochani"
    },
    {
      "type": "paragraph",
      "text": "16 lutego w sali widowiskowej MGOK odbył się wyjątkowy koncert Paula & Tomek „Walentynkowo…”."
    },
    {
      "type": "image",
      "src": "/images/2018/luty/2018_luty_zas_uchani_zakochani_2018_02_zas_uchani_zakochani_DSC_0245.jpg",
      "alt": ""
    },
    {
      "type": "paragraph",
      "text": "Pierwszych pięćdziesięciu gości otrzymało od organizatorów ręcznie robione, symboliczne serduszka, których autorkami były panie z grupy bibułkarskiej, działającej w naszym Domu Kultury."
    },
    {
      "type": "image",
      "src": "/images/2018/luty/2018_luty_zas_uchani_zakochani_2018_02_zas_uchani_zakochani_DSC_0065.jpg",
      "alt": ""
    },
    {
      "type": "paragraph",
      "text": "Wydarzenie otworzyła Patrycja Sus –Lutyńska- dyrektor MGOK, która przywitała publiczność i przybliżyła sylwetki artystów: wokalistki Pauliny Świątek oraz grającego na gitarze elektro-klasycznej Tomasza Figla, który nie dość, że wywodzi się z Zawichostu, to jest również ważną częścią historii naszego Domu Kultury oraz jego przyjacielem."
    },
    {
      "type": "image",
      "src": "/images/2018/luty/2018_luty_zas_uchani_zakochani_2018_02_zas_uchani_zakochani_DSC_0177.jpg",
      "alt": ""
    },
    {
      "type": "paragraph",
      "text": "Muzycy koncertują razem od ponad dwóch lat, a początkiem ich wspólnej ścieżki kariery była Krakowska Szkoła Jezzu i Muzyki Rozrywkowej. Oprócz wykonywania coverów duet ten zajmuje się także komponowaniem- jeden z ich utworów posłużył jako tło muzyczne do autorskiej wystawy fotografii Krystiana Madejskiego, która jest obecnie prezentowana w Szwecji. Ponadto artyści koncertują również z własnymi zespołami."
    },
    {
      "type": "paragraph",
      "text": "W czasie godzinnego koncertu usłyszeliśmy czarujące i kunsztowne wykonania polskich i zagranicznych przebojów muzyki rozrywkowej. Piosenki Stinga czy Maanamu w wykonaniu tego ujmującego duetu zrobiły niewątpliwe wrażenie na publiczności."
    },
    {
      "type": "image",
      "src": "/images/2018/luty/2018_luty_zas_uchani_zakochani_2018_02_zas_uchani_zakochani_DSC_0242.jpg",
      "alt": ""
    },
    {
      "type": "paragraph",
      "text": "Tekst: Karolina Tomaszewska"
    },
    {
      "type": "paragraph",
      "text": "Foto: Marcel Rosiński"
    }
  ]
}