---
thumbnail: "/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0435.jpg"
title: "Jubileusz zespołów śpiewaczych"
publishDate: "2018-04-01T00:00:00.000Z"
eventDate: "2018-04-01T00:00:00.000Z"
---

<div class="entry-content">
							
							<p>W sobotę 14 kwietnia 2018 roku w naszym Domu Kultury odbył się uroczysty jubileusz pracy twórczej zespołów śpiewaczych „Zawichost” i „Linowiacy”, które od 20 lat chronią od zapomnienia ludowe pieśni, obrzędy i zwyczaje.</p>
<p>Artystów oraz zaproszonych gości przywitała dyrektor Miejsko-Gminnego Ośrodka Kultury w Zawichoście – Patrycja Sus-Lutyńska. Jubilaci, aby podkreślić podniosłość chwili, przygotowali godzinny koncert ukazujący przekrój ich pracy artystycznej oraz&nbsp; różne formy popularyzowania piękna i różnorodności polskiego folkloru. W ich wykonaniu zabrzmiały pieśni: <em>„Piękna jest ziemia linowska”; „Nase chłopy”; „Jak szło wojska raz ulicą”; „Zawichojska ty ziemico” czy „Tam za górą”.</em> Przewodniczką po historii działalności zespołów oraz prowadzącą koncert była Pani Maria Skorupa – na co dzień instruktor ds. folkloru w MGOK Zawichost. Występom artystów akompaniowali Sławomir Jagodziński – akordeon oraz Henryk Woś – skrzypce. Gratulacje i życzenie dla starszych stażem pracy artystycznej kolegów przekazały artystki zespołów „Mała Zielona Dolina” i „Zielona Dolina”, które zadedykowały drogim jubilatom utwory: <em>„Piosenka życząca” oraz „Poszłabym za dziada”.</em></p>
<p>Rocznica pracy artystycznej jest zawsze okazją do refleksji na temat przebytej drogi i napotkanych na niej postaci, dlatego na uroczystości nie mogło zabraknąć artystów – seniorów, przyjaciół zespołów oraz przedstawicieli władz samorządowych.</p>
<p>Działalność artystyczna „Zawichostu” i „Linowiaków” jest nie tylko formą zachowania dziedzictwa kulturowego, ale także wizytówką naszej „małej ojczyzny”, o czym wspominali: Tomasz Huk – przewodniczący Rady Powiatu Sandomierskiego, Andrzej Wzorek – burmistrz Miasta i Gminy Zawichost oraz Radosław Krakowiak – przewodniczący Rady Miejskiej &nbsp;Zawichost, który zabrał głos w imieniu radnych. Nie zabrakło również ciepłych słów płynący od przyjaciół naszych zespołów: Marka Grzyba – radnego Powiatu Janów Lubelski, Piotra Rogoży – przewodniczącego Rady Gminy Modliborzyce, Mariana Susa – dyrektora Miejsko-Gminnego Ośrodka Kultury im. Aleksandra Patkowskiego w Ożarowie, Krystyny Wójcik – instruktora ds. folkloru GOK w Modliborzycach, Teresy Opałki –instruktora ds. folkloru MGOK im. Aleksandra Patkowskiego w Ożarowie, a także członków zespołów śpiewaczych: „Ożarowiacy”, „Nowinecki”, kapeli „Morki” oraz „Ożarowskie Andrusy”. Gratulacje przekazali również: członkinie zespołu śpiewaczego KGW „Wyszmontowianki”, Marian Majecki wraz z żoną, który corocznie goszczą jubilatów na przeglądzie kolęd i pastorałek w Ostrowcu Świetokrzyskim, a także Maria Sudół –wieloletnia dyrektor MGOK w Zawichoście.</p>
<p>Po wysłuchaniu życzeń od wymienionych wyżej gości, obecni oraz byli członkowie zespołów śpiewaczych, otrzymali z rąk przedstawicieli władz lokalnych oraz dyrektor MGOK w Zawichoście – Patrycji Sus-Lutyńskiej pamiątkowe dyplomy, fotoalbumy, w których zarchiwizowane jest dwadzieścia lat pracy twórczej obu zespołów oraz kwiaty. Fundatorem tych symbolicznych upominków była Gmina Zawichost.</p>
<p>Po części oficjalnej artyści i zgromadzeni goście wspólnie biesiadowali przy muzyce kapeli „Ożarowskie Andrusy”.</p>
<p><img fetchpriority="high" decoding="async" class="aligncenter size-full wp-image-5760" src="/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0435.jpg" alt="" width="800" height="531" srcset="/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0435.jpg 800w, /images/2018/kwiecien/DSC_0435-300x199.jpg 300w, /images/2018/kwiecien/DSC_0435-768x510.jpg 768w" sizes="(max-width: 800px) 100vw, 800px"></p>
<p><img decoding="async" class="aligncenter size-full wp-image-5761" src="/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0050.jpg" alt="" width="800" height="531" srcset="/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0050.jpg 800w, /images/2018/kwiecien/DSC_0050-300x199.jpg 300w, /images/2018/kwiecien/DSC_0050-768x510.jpg 768w" sizes="(max-width: 800px) 100vw, 800px"></p>
<p><img decoding="async" class="aligncenter size-full wp-image-5762" src="/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0113-2.jpg" alt="" width="800" height="531" srcset="/images/2018/kwiecien/2018_kwiecien_jubileusz_zespo_w_piewaczych_2018_04_jubileusz_zespo_w_piewaczych_DSC_0113-2.jpg 800w, /images/2018/kwiecien/DSC_0113-2-300x199.jpg 300w, /images/2018/kwiecien/DSC_0113-2-768x510.jpg 768w" sizes="(max-width: 800px) 100vw, 800px"></p>
<p style="text-align: right;">Tekst: K. Tomaszewska</p>
<p style="text-align: right;">Foto: M.Sus, M. Rosiński</p>
<p>&nbsp;</p>
<p style="text-align: center;"><em>Zawartość strony oraz wszystkie fotografie są autorstwa MGOK w Zawichoście, zgodnie z przepisami ustawy z dnia 4 lutego 1994 r. o prawach autorskich oraz prawach pokrewnych wszelkie prawa do fotografii i materiałów na stronie są własnością autora. Kopiowanie, powielanie i rozpowszechnianie tekstów, zdjęć, jest zabronione i wymaga zgody na piśmie.</em></p>
<p>&nbsp;</p>
						
						</div>
