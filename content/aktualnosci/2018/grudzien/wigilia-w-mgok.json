{
  "title": "Wigilia w MGOK",
  "publishDate": "2018-12-01T00:00:00.000Z",
  "thumbnail": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0165strona.jpg",
  "content": [
    {
      "type": "heading",
      "level": 1,
      "text": "Wigilia w MGOK"
    },
    {
      "type": "paragraph",
      "text": "18 grudnia 2018 r. sala widowiskowa MGOK wypełniona była po brzegi uczestnikami sekcji artystycznych, zespołów śpiewaczych,  kół zainteresowań oraz ich najbliższymi. Na spotkaniu wigilijnym nie zabrakło również przyjaciół naszego Domu Kultury oraz zaproszonych gości reprezentujących władze samorządowe,jednostki administracyjne oraz organizacje pozarządowe."
    },
    {
      "type": "paragraph",
      "text": "Przewodnikiem po nastrojowym \npokazie umiejętności naszych podopiecznych była Patrycja Sus-Lutyńska\n–dyrektor MGOK, która na początku przywitała zebranych gości:"
    },
    {
      "type": "paragraph",
      "text": "Tomasza Huka- Przewodniczącego Rady PowiatuSandomierskiego"
    },
    {
      "type": "paragraph",
      "text": "Katarzynę Kondziołkę –Burmistrz Miasta  i Gminy Zawichost"
    },
    {
      "type": "paragraph",
      "text": "Tomasza Siwka – zastępcę Burmistrza Miasta i  Gminy Zawichost"
    },
    {
      "type": "paragraph",
      "text": "radnych Rady Miejskiej Zawichost"
    },
    {
      "type": "paragraph",
      "text": "Marcina Gabrka i Artura Brzozowskiego-przedstawicieli Fundacji Kultury Ziemi Sandomierskiej"
    },
    {
      "type": "paragraph",
      "text": "ks. Piotra Szpyta –proboszcza parafii WNMP w Zawichoście"
    },
    {
      "type": "paragraph",
      "text": "dyrektorów i kierowników jednostek administracyjnych Gminy Zawichost"
    },
    {
      "type": "paragraph",
      "text": "przedstawicieli organizacji pozarządowych"
    },
    {
      "type": "paragraph",
      "text": "Część artystyczną spotkania rozpoczęły występy  zespołów śpiewaczych „Linowianki”, „Zielona Dolina” oraz „Zawichost” . W połączonym składzie artyści zaśpiewali dla nas kolędy: „Bóg się rodzi”, „O gwiazdo betlejemska”, „Z narodzenia Pana” oraz „Nie było miejsca dla Ciebie”. Zespoły do występu przygotowali instruktorzy: Maria Skorupa i Sławomir Jagodziński."
    },
    {
      "type": "paragraph",
      "text": "Kolejnym blokiem artystycznym był pokaz sekcji instrumentalnej -podopiecznych instruktora Pawła Lisa. Dla zgromadzonych gości zespół Art Of  Nothing (Roksana Kargul, Weronika Papaj, Kacper Siuś i Maciej Romański) zagrał utwory „Święta w nas” oraz „Feliz Navidad”. Nie zabrakło także popisów solowych i duetów. Kolędy „Jezus malusieńki” oraz „Lulajże Jezuniu”  na pianinie brawurowo zagrała Lena Kuryłowicz, również gitarowa wersja  „Przybieżeli do Betlejem”   i  „Cicha nocy” w wykonaniu Kacpra Siusia i Dominika Skoczylasa  na długo zostanie w pamięci  publiczności."
    },
    {
      "type": "paragraph",
      "text": "Każdy występ artystyczny wiąże się z ogromnymi emocjami, dlatego wielkiesłowa uznania należą się dla naszych najmłodszych podopiecznych,  w naszej MGOKowej rodzinie najmłodsze dzieci mają nieco ponad 2,5 roku, dlatego z jeszcze większym zachwytem, niedowierzaniem i dumą  goście podziwiali  świąteczny mix taneczny zespołów „Nadzieja”,„Love Dance” oraz „Just Dance”- opiekunem sekcji tanecznej jest instruktor Grzegorz Mączka."
    },
    {
      "type": "paragraph",
      "text": "Występy wigilijne zamknęły popisy naszych wokalistek. Podopieczne Sylwii Szymańskiej- Broś  zaśpiewały utwory„Mario czy Ty wiesz?” (Zaira Otigianu) , „Last Christmas” (Martyna Bartos)oraz „Gore Gwiazda” i „Skrzypi wóz” (chór sekcji wokalnej). Artystycznym punktem kulminacyjnym było wykonanie utworu „Znak pokoju” przez wszystkich uczestników naszych sekcji,zespołów  i kół zainteresowań."
    },
    {
      "type": "paragraph",
      "text": "Za  piękne chwile pełne wzruszenia artystom  podziękowała Pani Burmistrz Katarzyna Kondziołka życząc wszystkim zgromadzonym spokojnych Świąt Bożego Narodzenia przepełnionych rodzinnym ciepłem i radością. Gratulacje dla artystów i bożenarodzeniowe życzenia złożył również Przewodniczący Rady Powiatu Sandomierskiego -Tomasz Huk, a proboszcz parafii WNMP – ks. Piotr Szpyt pobłogosławił wszystkich zgromadzonych rozpoczynając tym samym najważniejszą część każdej wigilii – łamanie się opłatkiem."
    },
    {
      "type": "paragraph",
      "text": "Chociaż nie występowali  na scenie są bardzo ważną częścią naszego Domu Kultury, dlatego z całego serca dziękujemy za obecność członkom grupy bibułkarskiej, sekcji ogólnoplastycznej, Klubu„Filmożercy”, zumby i robotyki."
    },
    {
      "type": "paragraph",
      "text": "Święta to czas wyjątkowy, który spędza się w gronie rodzinnym, tym bardziej cieszymy się, że nasza  MGOKowa rodzina jest tak duża i wciąż się powiększa. Dziękujemy, za to,  że jesteście i   za Wasze zaangażowanie oraz , często bezinteresowną, pomoc- chociażby przy organizacji wigilijnego stołu."
    },
    {
      "type": "paragraph",
      "text": "Tekst: Karolina Tomaszewska"
    },
    {
      "type": "paragraph",
      "text": "Foto: Marcel Rosiński- jak zawsze niezawodny!"
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0165strona.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0229str.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0140str.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0200str.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0273str.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0441str.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0473strona.jpg",
      "alt": ""
    },
    {
      "type": "image",
      "src": "/images/2018/grudzien/2018_grudzien_wigilia_w_mgok_2018_12_wigilia_w_mgok_DSC_0546strona.jpg",
      "alt": ""
    }
  ]
}